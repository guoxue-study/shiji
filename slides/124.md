---
marp: true
title: 游侠列传
theme: uncover
paginate: true
---

# 游侠列传

---

![](assets/audios/124/1.mp3)

韩子曰： __「儒以文乱法而侠以武犯禁。」__ 二者皆讥而学士多称于世云。至如以术取宰相卿大夫辅翼其世主功名俱着于春秋固无可言者。及若季次、原宪闾巷人也读书怀独行君子之德义不苟合当世当世亦笑之。故季次、原宪终身空室蓬户褐衣疏食不厌。死而已四百馀年而弟子志之不倦。今游侠其行虽不轨于正义然其言必信其行必果已诺必诚不爱其躯赴士之?戹困既已存亡死生矣而不矜其能羞伐其德盖亦有足多者焉。

---

![](assets/audios/124/2.mp3)

且缓急人之所时有也。太史公曰：昔者虞舜窘于井廪伊尹负于鼎俎傅说匿于傅险吕尚困于棘津夷吾桎梏百里饭牛仲尼畏匡菜色陈、蔡。此皆学士所谓有道仁人也犹然遭此菑况以中材而涉乱世之末流乎？其遇害何可胜道哉！

---

![](assets/audios/124/3.mp3)

鄙人有言曰： __「何知仁义已飨其利者为有德。」__ 故伯夷丑周饿死阳山而文武不以其故贬王；跖、蹻暴戾其徒诵义无穷。由此观之 __「窃钩者诛窃国者侯侯之门仁义存」__ 非虚言也。

---

![](assets/audios/124/4.mp3)

今拘学或抱咫尺之义久孤于世岂若卑论侪俗与世沈浮而取荣名哉！而布衣之徒设取予然诺千里诵义为死不顾世此亦有所长非苟而已也。故士穷窘而得委命此岂非人之所谓贤豪间者邪？诚使乡曲之侠予季次、原宪比权量力效功于当世不同日而论矣。要以功见言信侠客之义又曷可少哉！

---

![](assets/audios/124/5.mp3)

古布衣之侠靡得而闻已。近世延陵、孟尝、春申、平原、信陵之徒皆因王者亲属藉于有土卿相之富厚招天下贤者显名诸侯不可谓不贤者矣。比如顺风而呼声非加疾其埶激也。至如闾巷之侠修行砥名声施于天下莫不称贤是为难耳。然儒、墨皆排摈不载。自秦以前匹夫之侠湮灭不见余甚恨之。以余所闻汉兴有朱家、田仲、王公、剧孟、郭解之徒虽时扞当世之文罔然其私义廉絜退让有足称者。名不虚立士不虚附。至如朋党宗强比周设财役贫豪暴侵凌孤弱恣欲自快游侠亦丑之。余悲世俗不察其意而猥以朱家、郭解等令与暴豪之徒同类而共笑之也。

---

![](assets/audios/124/6.mp3)

鲁朱家者与高祖同时。鲁人皆以儒教而朱家用侠闻。所藏活豪士以百数其馀庸人不可胜言。然终不伐其能歆其德诸所尝施唯恐见之。振人不赡先从贫贱始。家无馀财衣不完采食不重味乘不过軥牛。专趋人之急甚己之私。既阴脱季布将军之?戹及布尊贵终身不见也。自关以东莫不延颈原交焉。

---

![](assets/audios/124/7.mp3)

楚田仲以侠闻喜剑父事朱家自以为行弗及。田仲已死而雒阳有剧孟。周人以商贾为资而剧孟以任侠显诸侯。吴楚反时条侯为太尉乘传车将至河南得剧孟喜曰： __「吴楚举大事而不求孟吾知其无能为已矣。」__ 天下骚动宰相得之若得一敌国云。剧孟行大类朱家而好博多少年之戏。然剧孟母死自远方送丧盖千乘。及剧孟死家无馀十金之财。而符离人王孟亦以侠称江淮之间。

---

![](assets/audios/124/8.mp3)

是时济南瞷氏、陈周庸亦以豪闻景帝闻之使使尽诛此属。其后代诸白、梁韩无辟、阳翟薛兄、陕韩孺纷纷复出焉。

---

![](assets/audios/124/9.mp3)

郭解轵人也字翁伯善相人者许负外孙也。解父以任侠孝文时诛死。解为人短小精悍不饮酒。少时阴贼慨不快意身所杀甚众。以躯借交报仇藏命作奸剽攻休铸钱掘冢固不可胜数。适有天幸窘急常得脱若遇赦。及解年长更折节为俭以德报怨厚施而薄望。然其自喜为侠益甚。既已振人之命不矜其功其阴贼着于心卒于睚眦如故云。而少年慕其行亦辄为报仇不使知也。解姊子负解之势与人饮使之嚼。非其任强必灌之。人怒拔刀刺杀解姊子亡去。解姊怒曰： __「以翁伯之义人杀吾子贼不得。」__ 弃其尸于道弗葬欲以辱解。解使人微知贼处。贼窘自归具以实告解。解曰： __「公杀之固当吾儿不直。」__ 遂去其贼罪其姊子乃收而葬之。诸公闻之皆多解之义益附焉。

---

![](assets/audios/124/10.mp3)

解出入人皆避之。有一人独箕倨视之解遣人问其名姓。客欲杀之。解曰： __「居邑屋至不见敬是吾德不修也彼何罪！」__ 乃阴属尉史曰： __「是人吾所急也至践更时脱之。」__ 每至践更数过吏弗求。怪之问其故乃解使脱之。箕踞者乃肉袒谢罪。少年闻之愈益慕解之行。

---

![](assets/audios/124/11.mp3)

雒阳人有相仇者邑中贤豪居间者以十数终不听。客乃见郭解。解夜见仇家仇家曲听解。解乃谓仇家曰： __「吾闻雒阳诸公在此间多不听者。今子幸而听解解柰何乃从他县夺人邑中贤大夫权乎！」__ 乃夜去不使人知曰： __「且无用待我去令雒阳豪居其间乃听之。」__ 

---

![](assets/audios/124/12.mp3)

解执恭敬不敢乘车入其县廷。之旁郡国为人请求事事可出出之；不可者各厌其意然后乃敢尝酒食。诸公以故严重之争为用。邑中少年及旁近县贤豪夜半过门常十馀车请得解客舍养之。

---

![](assets/audios/124/13.mp3)

及徙豪富茂陵也解家贫不中訾吏恐不敢不徙。卫将军为言： __「郭解家贫不中徙。」__ 上曰： __「布衣权至使将军为言此其家不贫。」__ 解家遂徙。诸公送者出千馀万。轵人杨季主子为县掾举徙解。解兄子断杨掾头。由此杨氏与郭氏为仇。

---

![](assets/audios/124/14.mp3)

解入关关中贤豪知与不知闻其声争交驩解。解为人短小不饮酒出未尝有骑。已又杀杨季主。杨季主家上书人又杀之阙下。上闻乃下吏捕解。解亡置其母家室夏阳身至临晋。临晋籍少公素不知解解冒因求出关。籍少公已出解解转入太原所过辄告主人家。吏逐之迹至籍少公。少公自杀口绝。久之乃得解。穷治所犯为解所杀皆在赦前。轵有儒生侍使者坐客誉郭解生曰： __「郭解专以奸犯公法何谓贤！」__ 解客闻杀此生断其舌。吏以此责解解实不知杀者。杀者亦竟绝莫知为谁。吏奏解无罪。御史大夫公孙弘议曰： __「解布衣为任侠行权以睚眦杀人解虽弗知此罪甚于解杀之。当大逆无道。」__ 遂族郭解翁伯。

---

![](assets/audios/124/15.mp3)

自是之后为侠者极众敖而无足数者。然关中长安樊仲子槐里赵王孙长陵高公子西河郭公仲太原卤公孺临淮儿长卿东阳田君孺虽为侠而逡逡有退让君子之风。至若北道姚氏西道诸杜南道仇景东道赵他、羽公子南阳赵调之徒此盗跖居民间者耳曷足道哉！此乃乡者朱家之羞也。

---

![bg left](assets/images/simaqian.webp)

![](assets/audios/124/16.mp3)

太史公曰：吾视郭解状貌不及中人言语不足采者。然天下无贤与不肖知与不知皆慕其声言侠者皆引以为名。谚曰： __「人貌荣名岂有既乎！」__ 于戏惜哉！

---

![](assets/audios/124/17.mp3)

游侠豪倨藉藉有声。权行州里力折公卿。朱家脱季剧孟定倾。急人之难免雠于更。伟哉翁伯人貌荣名。