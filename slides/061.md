---
marp: true
title: 伯夷列传
theme: uncover
paginate: true
---

# 伯夷列传

---

![](assets/audios/061/1.mp3)

夫学者载籍极博犹考信於六?。诗书虽缺然虞夏之文可知也。尧将逊位让於虞舜舜禹之间岳牧咸荐乃试之於位典职数十年功用既兴然後授政。示天下重器王者大统传天下若斯之难也。而说者曰尧让天下於许由许由不受耻之逃隐。及夏之时有卞随、务光者。此何以称焉？太史公曰：余登箕山其上盖有许由冢云。孔子序列古之仁圣贤人如吴太伯、伯夷之伦详矣。余以所闻由、光义至高其文辞不少概见何哉？

---

![](assets/audios/061/2.mp3)

孔子曰： __「伯夷、叔齐不念旧恶怨是用希。」__  __「求仁得仁又何怨乎？」__ 余悲伯夷之意睹轶诗可异焉。其传曰：伯夷、叔齐孤竹君之二子也。父欲立叔齐及父卒叔齐让伯夷。伯夷曰： __「父命也。」__ 遂逃去。叔齐亦不肯立而逃之。国人立其中子。於是伯夷、叔齐闻西伯昌善养老盍往归焉。及至西伯卒武王载木主号为文王东伐纣。伯夷、叔齐叩马而谏曰： __「父死不葬爰及干戈可谓孝乎？以臣弑君可谓仁乎？」__ 左右欲兵之。太公曰： __「此义人也。」__ 扶而去之。武王已平殷乱天下宗周而伯夷、叔齐耻之义不食周粟隐於阳山采薇而食之。及饿且死作歌。其辞曰： __「登彼西山兮采其薇矣。以暴易暴兮不知其非矣。神农、虞、夏忽焉没兮我安適归矣？于嗟徂兮命之衰矣！」__ 遂饿死於阳山。由此观之怨邪非邪？

---

![](assets/audios/061/3.mp3)

或曰： __「天道无亲常与善人。」__ 若伯夷、叔齐可谓善人者非邪？积仁絜行如此而饿死！且七十子之徒仲尼独荐颜渊为好学。然回也屡空糟糠不厌而卒蚤夭。天之报施善人其何如哉？盗蹠日杀不辜肝人之肉暴戾恣睢聚党数千人横行天下竟以寿终。是遵何德哉？此其尤大彰明较著者也。若至近世操行不轨专犯忌讳而终身逸乐富厚累世不绝。或择地而蹈之时然後出言行不由径非公正不愤而遇祸灾者不可胜数也。余甚惑焉傥所谓天道是邪非邪？

---

![](assets/audios/061/4.mp3)

子曰： __「道不同不相为谋」__ 亦各从其志也。故曰： __「富贵如可求虽执鞭之士吾亦为之。如不可求从吾所好」__ 。 __「岁寒然後知松柏之後凋」__ 。举世混浊清士乃见。岂以其重若彼其轻若此哉？

---

![](assets/audios/061/5.mp3)

 __「君子疾没世而名不称焉。」__ 贾子曰： __「贪夫徇财烈士徇名夸者死权众庶冯生。」__  __「同明相照同类相求。」__  __「云从龙风从虎圣人作而万物睹。」__ 伯夷、叔齐虽贤得夫子而名益彰。颜渊虽笃学附骥尾而行益显。岩穴之士趣舍有时若此类名堙灭而不称悲夫！闾巷之人欲砥行立名者非附青云之士恶能施于後世哉？

---

![](assets/audios/061/6.mp3)

天道平分与善徒云。贤而饿死盗且聚群。吉凶倚伏报施纠纷。子罕言命得自前闻。嗟彼素士不附青云！