---
marp: true
title: 东越列传
theme: uncover
paginate: true
---

# 东越列传

---

![](assets/audios/114/1.mp3)

闽越王无诸及越东海王摇者其先皆越王句践之後也姓驺氏。秦已并天下皆废为君长以其地为闽中郡。及诸侯畔秦无诸、摇率越归鄱阳令吴芮所谓鄱君者也从诸侯灭秦。当是之时项籍主命弗王以故不附楚。汉击项籍无诸、摇率越人佐汉。汉五年复立无诸为闽越王王闽中故地都东冶。孝惠三年举高帝时越功曰闽君摇功多其民便附乃立摇为东海王都东瓯世俗号为东瓯王。

---

![](assets/audios/114/2.mp3)

後数世至孝景三年吴王濞反欲从闽越闽越未肯行独东瓯从吴。及吴破东瓯受汉购杀吴王丹徒以故皆得不诛归国。

---

![](assets/audios/114/3.mp3)

吴王子子驹亡走闽越怨东瓯杀其父常劝闽越击东瓯。至建元三年闽越兵围东瓯。东瓯食尽困且降乃使人告急天子。天子问太尉田蚡蚡对曰： __「越人相攻击固其常又数反覆不足以烦中国往救也。自秦时弃弗属。」__ 於是中大夫庄助诘蚡曰： __「特患力弗能救德弗能覆；诚能何故弃之？且秦举咸阳而弃之何乃越也！今小国以穷困来告急天子天子弗振彼当安所告愬？又何以子万国乎？」__ 上曰： __「太尉未足与计。吾初即位不欲出虎符兵郡国。」__ 乃遣庄助以节兵会稽。会稽太守欲距不为兵助乃斩一司马谕意指遂兵浮海救东瓯。未至闽越引兵而去。东瓯请举国徙中国乃悉举众来处江淮之间。

---

![](assets/audios/114/4.mp3)

至建元六年闽越击南越。南越守天子约不敢擅兵击而以闻。上遣大行王恢出豫章大农韩安国出会稽皆为将军。兵未逾岭闽越王郢兵距险。其弟馀善乃与相、宗族谋曰： __「王以擅兵击南越不请故天子兵来诛。今汉兵众彊今即幸胜之後来益多终灭国而止。今杀王以谢天子。天子听罢兵固一国完；不听乃力战；不胜即亡入海。」__ 皆曰 __「善」__ 。即鏦杀王使使奉其头致大行。大行曰： __「所为来者诛王。今王头至谢罪不战而耘利莫大焉。」__ 乃以便宜案兵告大农军而使使奉王头驰报天子。诏罢两将兵曰： __「郢等恶独无诸孙繇君丑不与谋焉。」__ 乃使郎中将立丑为越繇王奉闽越先祭祀。

---

![](assets/audios/114/5.mp3)

馀善已杀郢威行於国国民多属窃自立为王。繇王不能矫其众持正。天子闻之为馀善不足复兴师曰： __「馀善数与郢谋乱而後诛郢师得不劳。」__ 因立馀善为东越王与繇王并处。

---

![](assets/audios/114/6.mp3)

至元鼎五年南越反东越王馀善上书请以卒八千人从楼船将军击吕嘉等。兵至揭扬以海风波为解不行持两端阴使南越。及汉破番禺不至。是时楼船将军杨仆使使上书原便引兵击东越。上曰士卒劳倦不许罢兵令诸校屯豫章梅领待命。

---

![](assets/audios/114/7.mp3)

元鼎六年秋馀善闻楼船请诛之汉兵临境且往乃遂反兵距汉道。号将军驺力等为 __「吞汉将军」__ 入白沙、武林、梅岭杀汉三校尉。是时汉使大农张成、故山州侯齿将屯弗敢击卻就便处皆坐畏懦诛。

---

![](assets/audios/114/8.mp3)

馀善刻 __「武帝」__ 玺自立诈其民为妄言。天子遣横海将军韩说出句章浮海从东方往；楼船将军杨仆出武林；中尉王温舒出梅岭；越侯为戈船、下濑将军出若邪、白沙。元封元年冬咸入东越。东越素兵距险使徇北将军守武林败楼船军数校尉杀长吏。楼船将军率钱唐辕终古斩徇北将军为御兒侯。自兵未往。

---

![](assets/audios/114/9.mp3)

故越衍侯吴阳前在汉汉使归谕馀善馀善弗听。及横海将军先至越衍侯吴阳以其邑七百人反攻越军於汉阳。从建成侯敖与其率从繇王居股谋曰： __「馀善恶劫守吾属。今汉兵至众彊计杀馀善自归诸将傥幸得脱。」__ 乃遂俱杀馀善以其众降横海将军故封繇王居股为东成侯万户；封建成侯敖为开陵侯；封越衍侯吴阳为北石侯；封横海将军说为案道侯；封横海校尉福为缭嫈侯。福者成阳共王子故为海常侯坐法失侯。旧从军无功以宗室故侯。诸将皆无成功莫封。东越将多军汉兵至弃其军降封为无锡侯。

---

![](assets/audios/114/10.mp3)

於是天子曰东越狭多阻闽越悍数反覆诏军吏皆将其民徙处江淮间。东越地遂虚。

---

![bg left](assets/images/simaqian.webp)

![](assets/audios/114/11.mp3)

太史公曰：越虽蛮夷其先岂尝有大功德於民哉何其久也！历数代常为君王句践一称伯。然馀善至大逆灭国迁众其先苗裔繇王居股等犹尚封为万户侯由此知越世世为公侯矣。盖禹之馀烈也。

---

![](assets/audios/114/12.mp3)

句践之裔是曰无诸。既席汉宠实因秦馀。驺、骆为姓闽中是居。王摇之立爰处东隅。後嗣不道自相诛锄。