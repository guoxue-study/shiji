---
marp: true
title: 陈杞世家
theme: uncover
paginate: true
---

# 陈杞世家

---

![](assets/audios/036/1.mp3)

陈胡公满者虞帝舜之後也。昔舜为庶人时尧妻之二女居于妫汭其後因为氏姓姓妫氏。舜已崩传禹天下而舜子商均为封国。夏后之时或失或续。至于周武王克殷纣乃复求舜後得妫满封之於陈以奉帝舜祀是为胡公。

---

![](assets/audios/036/2.mp3)

胡公卒子申公犀侯立。申公卒弟相公皋羊立。相公卒立申公子突是为孝公。孝公卒子慎公圉戎立。慎公当周厉王时。慎公卒子幽公宁立。

---

![](assets/audios/036/3.mp3)

幽公十二年周厉王奔于彘。

---

![](assets/audios/036/4.mp3)

二十三年幽公卒子釐公孝立。釐公六年周宣王即位。三十六年釐公卒子武公灵立。武公十五年卒子夷公说立。是岁周幽王即位。夷公三年卒弟平公燮立。平公七年周幽王为犬戎所杀周东徙。秦始列为诸侯。

---

![](assets/audios/036/5.mp3)

二十三年平公卒子文公圉立。

---

![](assets/audios/036/6.mp3)

文公元年取蔡女生子佗。十年文公卒长子桓公鲍立。

---

![](assets/audios/036/7.mp3)

桓公二十三年鲁隐公初立。二十六年卫杀其君州吁。三十三年鲁弑其君隐公。

---

![](assets/audios/036/8.mp3)

三十八年正月甲戌己丑桓公鲍卒。桓公弟佗其母蔡女故蔡人为佗杀五父及桓公太子免而立佗是为厉公。桓公病而乱作国人分散故再赴。

---

![](assets/audios/036/9.mp3)

厉公二年生子敬仲完。周太史过陈陈厉公使以周易筮之卦得观之否： __「是为观国之光利用宾于王。此其代陈有国乎？不在此其在异国？非此其身在其子孙。若在异国必姜姓。姜姓太岳之後。物莫能两大陈衰此其昌乎？」__ 

---

![](assets/audios/036/10.mp3)

厉公取蔡女蔡女与蔡人乱厉公数如蔡淫。七年厉公所杀桓公太子免之三弟长曰跃中曰林少曰杵臼共令蔡人诱厉公以好女与蔡人共杀厉公而立跃是为利公。利公者桓公子也。利公立五月卒立中弟林是为庄公。庄公七年卒少弟杵臼立是为宣公。

---

![](assets/audios/036/11.mp3)

宣公三年楚武王卒楚始彊。十七年周惠王娶陈女为后。

---

![](assets/audios/036/12.mp3)

二十一年宣公後有嬖姬生子款欲立之乃杀其太子御寇。御寇素爱厉公子完完惧祸及己乃奔齐。齐桓公欲使陈完为卿完曰： __「羁旅之臣幸得免负檐君之惠也不敢当高位。」__ 桓公使为工正。齐懿仲欲妻陈敬仲卜之占曰： __「是谓凤皇于飞和鸣锵锵。有妫之後将育于姜。五世其昌并于正卿。八世之後莫之与京。」__ 

---

![](assets/audios/036/13.mp3)

三十七年齐桓公伐蔡蔡败；南侵楚至召陵还过陈。陈大夫辕涛涂恶其过陈诈齐令出东道。东道恶桓公怒执陈辕涛涂。是岁晋献公杀其太子申生。

---

![](assets/audios/036/14.mp3)

四十五年宣公卒子款立是为穆公。穆公五年齐桓公卒。十六年晋文公败楚师于城濮。是岁穆公卒子共公朔立。共公六年楚太子商臣弑其父成王代立是为穆王。十一年秦穆公卒。十八年共公卒子灵公平国立。

---

![](assets/audios/036/15.mp3)

灵公元年楚庄王即位。六年楚伐陈。十年陈及楚平。

---

![](assets/audios/036/16.mp3)

十四年灵公与其大夫孔宁、仪行父皆通於夏姬衷其衣以戏於朝。泄冶谏曰： __「君臣淫乱民何效焉？」__ 灵公以告二子二子请杀泄冶公弗禁遂杀泄冶。十五年灵公与二子饮於夏氏。公戏二子曰： __「徵舒似汝。」__ 二子曰： __「亦似公。」__ 徵舒怒。灵公罢酒出徵舒伏弩厩门射杀灵公。孔宁、仪行父皆奔楚灵公太子午奔晋。徵舒自立为陈侯。徵舒故陈大夫也。夏姬御叔之妻舒之母也。

---

![](assets/audios/036/17.mp3)

成公元年冬楚庄王为夏徵舒杀灵公率诸侯伐陈。谓陈曰： __「无惊吾诛徵舒而已。」__ 已诛徵舒因县陈而有之群臣毕贺。申叔时使於齐来还独不贺。庄王问其故对曰： __「鄙语有之牵牛径人田田主夺之牛。径则有罪矣夺之牛不亦甚乎？今王以徵舒为贼弑君故徵兵诸侯以义伐之已而取之以利其地则後何以令於天下！是以不贺。」__ 庄王曰： __「善。」__ 乃迎陈灵公太子午於晋而立之复君陈如故是为成公。孔子读史记至楚复陈曰： __「贤哉楚庄王！轻千乘之国而重一言。」__ 

---

![](assets/audios/036/18.mp3)

八年楚庄王卒。二十九年陈倍楚盟。三十年楚共王伐陈。是岁成公卒子哀公弱立。楚以陈丧罢兵去。

---

![](assets/audios/036/19.mp3)

哀公三年楚围陈复释之。二十八年楚公子围弑其君郏敖自立为灵王。

---

![](assets/audios/036/20.mp3)

三十四年初哀公娶郑长姬生悼太子师少姬生偃。二嬖妾长妾生留少妾生胜。留有宠哀公哀公属之其弟司徒招。哀公病三月招杀悼太子立留为太子。哀公怒欲诛招招兵围守哀公哀公自经杀。招卒立留为陈君。四月陈使使赴楚。楚灵王闻陈乱乃杀陈使者使公子弃疾兵伐陈陈君留奔郑。九月楚围陈。十一月灭陈。使弃疾为陈公。

---

![](assets/audios/036/21.mp3)

招之杀悼太子也太子之子名吴出奔晋。晋平公问太史赵曰： __「陈遂亡乎？」__ 对曰： __「陈颛顼之族。陈氏得政於齐乃卒亡。自幕至于瞽瞍无违命。舜重之以明德。至於遂世世守之。及胡公周赐之姓使祀虞帝。且盛德之後必百世祀。虞之世未也其在齐乎？」__ 

---

![](assets/audios/036/22.mp3)

楚灵王灭陈五岁楚公子弃疾弑灵王代立是为平王。平王初立欲得和诸侯乃求故陈悼太子师之子吴立为陈侯是为惠公。惠公立探续哀公卒时年而为元空籍五岁矣。

---

![](assets/audios/036/23.mp3)

十年陈火。十五年吴王僚使公子光伐陈取胡、沈而去。二十八年吴王阖闾与子胥败楚入郢。是年惠公卒子怀公柳立。

---

![](assets/audios/036/24.mp3)

怀公元年吴破楚在郢召陈侯。陈侯欲往大夫曰： __「吴新得意；楚王虽亡与陈有故不可倍。」__ 怀公乃以疾谢吴。四年吴复召怀公。怀公恐如吴。吴怒其前不往留之因卒吴。陈乃立怀公之子越是为湣公。

---

![](assets/audios/036/25.mp3)

湣公六年孔子適陈。吴王夫差伐陈取三邑而去。十三年吴复来伐陈陈告急楚楚昭王来救军於城父吴师去。是年楚昭王卒於城父。时孔子在陈。十五年宋灭曹。十六年吴王夫差伐齐败之艾陵使人召陈侯。陈侯恐如吴。楚伐陈。二十一年齐田常弑其君简公。二十三年楚之白公胜杀令尹子西、子綦袭惠王。叶公攻败白公白公自杀。

---

![](assets/audios/036/26.mp3)

二十四年楚惠王复国以兵北伐杀陈湣公遂灭陈而有之。是岁孔子卒。

---

![](assets/audios/036/27.mp3)

杞东楼公者夏后禹之後苗裔也。殷时或封或绝。周武王克殷纣求禹之後得东楼公封之於杞以奉夏后氏祀。

---

![](assets/audios/036/28.mp3)

东楼公生西楼公西楼公生题公题公生谋娶公。谋娶公当周厉王时。谋娶公生武公。武公立四十七年卒子靖公立。靖公二十三年卒子共公立。共公八年卒子德公立。德公十八年卒弟桓公姑容立。桓公十七年卒子孝公匄立。孝公十七年卒弟文公益姑立。文公十四年卒弟平公郁立。平公十八年卒子悼公成立。悼公十二年卒子隐公乞立。七月隐公弟遂弑隐公自立是为釐公。釐公十九年卒子湣公维立。湣公十五年楚惠王灭陈。十六年湣公弟阏路弑湣公代立是为哀公。哀公立十年卒湣公子敕立是为出公。出公十二年卒子简公春立。立一年楚惠王之四十四年灭杞。杞後陈亡三十四年。杞小微其事不足称述。

---

![](assets/audios/036/29.mp3)

舜之後周武王封之陈至楚惠王灭之有世家言。禹之後周武王封之杞楚惠王灭之有世家言。契之後为殷殷有本纪言。殷破周封其後於宋齐湣王灭之有世家言。后稷之後为周秦昭王灭之有本纪言。皋陶之後或封英、六楚穆王灭之无谱。伯夷之後至周武王复封於齐曰太公望陈氏灭之有世家言。伯翳之後至周平王时封为秦项羽灭之有本纪言。垂、益、夔、龙其後不知所封不见也。右十一人者皆唐虞之际名有功德臣也；其五人之後皆至帝王馀乃为显诸侯。滕、薛、驺夏、殷、周之间封也小不足齿列弗论也。

---

![](assets/audios/036/30.mp3)

周武王时侯伯尚千馀人。及幽、厉之後诸侯力攻相并。江、黄、胡、沈之属不可胜数故弗采著于传。

---

![bg left](assets/images/simaqian.webp)

![](assets/audios/036/31.mp3)

太史公曰：舜之德可谓至矣！禅位於夏而後世血食者历三代。及楚灭陈而田常得政於齐卒为建国百世不绝苗裔兹兹有土者不乏焉。至禹於周则杞微甚不足数也。楚惠王灭杞其後越王句践兴。

---

![](assets/audios/036/32.mp3)

盛德之祀必及百世。舜、禹馀烈陈、杞是继。妫满受封东楼纂系。阏路篡逆夏姬淫嬖。二国衰微或兴或替。前并後虏皆亡楚惠。句践勃兴田和吞噬。蝉联血食岂其苗裔？