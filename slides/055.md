---
marp: true
title: 留侯世家
theme: uncover
paginate: true
---

# 留侯世家

---

![](assets/audios/055/1.mp3)

留侯张良者其先韩人也。大父开地相韩昭侯、宣惠王、襄哀王。父平相釐王、悼惠王。悼惠王二十三年平卒。卒二十岁秦灭韩。良年少未宦事韩。韩破良家僮三百人弟死不葬悉以家财求客刺秦王为韩报仇以大父、父五世相韩故。

---

![](assets/audios/055/2.mp3)

良尝学礼淮阳。东见仓海君。得力士为铁椎重百二十斤。秦皇帝东游良与客狙击秦皇帝博浪沙中误中副车。秦皇帝大怒大索天下求贼甚急为张良故也。良乃更名姓亡匿下邳。

---

![](assets/audios/055/3.mp3)

良尝间从容步游下邳圯上有一老父衣褐至良所直堕其履圯下顾谓良曰： __「孺子下取履！」__ 良鄂然欲殴之。为其老彊忍下取履。父曰： __「履我！」__ 良业为取履因长跪履之。父以足受笑而去。良殊大惊随目之。父去里所复还曰： __「孺子可教矣。後五日平明与我会此。」__ 良因怪之跪曰： __「诺。」__ 五日平明良往。父已先在怒曰： __「与老人期後何也？」__ 去曰： __「後五日早会。」__ 五日鸡鸣良往。父又先在复怒曰： __「後何也？」__ 去曰： __「後五日复早来。」__ 五日良夜未半往。有顷父亦来喜曰： __「当如是。」__ 出一编书曰： __「读此则为王者师矣。後十年兴。十三年孺子见我济北穀城山下黄石即我矣。」__ 遂去无他言不复见。旦日视其书乃太公兵法也。良因异之常习诵读之。

---

![](assets/audios/055/4.mp3)

居下邳为任侠。项伯常杀人从良匿。

---

![](assets/audios/055/5.mp3)

後十年陈涉等起兵良亦聚少年百馀人。景驹自立为楚假王在留。良欲往从之道还沛公。沛公将数千人略地下邳西遂属焉。沛公拜良为厩将。良数以太公兵法说沛公沛公善之常用其策。良为他人者皆不省。良曰： __「沛公殆天授。」__ 故遂从之不去见景驹。

---

![](assets/audios/055/6.mp3)

及沛公之薛见项梁。项梁立楚怀王。良乃说项梁曰： __「君已立楚後而韩诸公子横阳君成贤可立为王益树党。」__ 项梁使良求韩成立以为韩王。以良为韩申徒与韩王将千馀人西略韩地得数城秦辄复取之往来为游兵颍川。

---

![](assets/audios/055/7.mp3)

沛公之从雒阳南出轘辕良引兵从沛公下韩十馀城击破杨熊军。沛公乃令韩王成留守阳翟与良俱南攻下宛西入武关。沛公欲以兵二万人击秦峣下军良说曰： __「秦兵尚彊未可轻。臣闻其将屠者子贾竖易动以利。原沛公且留壁使人先行为五万人具食益为张旗帜诸山上为疑兵令郦食其持重宝啗秦将。」__ 秦将果畔欲连和俱西袭咸阳沛公欲听之。良曰： __「此独其将欲叛耳恐士卒不从。不从必危不如因其解击之。」__ 沛公乃引兵击秦军大破之。北至蓝田再战秦兵竟败。遂至咸阳秦王子婴降沛公。

---

![](assets/audios/055/8.mp3)

沛公入秦宫宫室帷帐狗马重宝妇女以千数意欲留居之。樊哙谏沛公出舍沛公不听。良曰： __「夫秦为无道故沛公得至此。夫为天下除残贼宜缟素为资。今始入秦即安其乐此所谓‘助桀为虐’。且‘忠言逆耳利於行毒药苦口利於病’原沛公听樊哙言。」__ 沛公乃还军霸上。

---

![](assets/audios/055/9.mp3)

项羽至鸿门下欲击沛公项伯乃夜驰入沛公军私见张良欲与俱去。良曰： __「臣为韩王送沛公今事有急亡去不义。」__ 乃具以语沛公。沛公大惊曰： __「为将柰何？」__ 良曰： __「沛公诚欲倍项羽邪？」__ 沛公曰： __「鲰生教我距关无内诸侯秦地可尽王故听之。」__ 良曰： __「沛公自度能卻项羽乎？」__ 沛公默然良久曰： __「固不能也。今为柰何？」__ 良乃固要项伯。项伯见沛公。沛公与饮为寿结宾婚。令项伯具言沛公不敢倍项羽所以距关者备他盗也。及见项羽後解语在项羽事中。

---

![](assets/audios/055/10.mp3)

汉元年正月沛公为汉王王巴蜀。汉王赐良金百溢珠二斗良具以献项伯。汉王亦因令良厚遗项伯使请汉中地。项王乃许之遂得汉中地。汉王之国良送至襃中遣良归韩。良因说汉王曰： __「王何不烧绝所过栈道示天下无还心以固项王意。」__ 乃使良还。行烧绝栈道。

---

![](assets/audios/055/11.mp3)

良至韩韩王成以良从汉王故项王不遣成之国从与俱东。良说项王曰： __「汉王烧绝栈道无还心矣。」__ 乃以齐王田荣反书告项王。项王以此无西忧汉心而兵北击齐。

---

![](assets/audios/055/12.mp3)

项王竟不肯遣韩王乃以为侯又杀之彭城。良亡间行归汉王汉王亦已还定三秦矣。复以良为成信侯从东击楚。至彭城汉败而还。至下邑汉王下马踞鞍而问曰： __「吾欲捐关以东等弃之谁可与共功者？」__ 良进曰： __「九江王黥布楚枭将与项王有郄；彭越与齐王田荣反梁地：此两人可急使。而汉王之将独韩信可属大事当一面。即欲捐之捐之此三人则楚可破也。」__ 汉王乃遣随何说九江王布而使人连彭越。及魏王豹反使韩信将兵击之因举燕、代、齐、赵。然卒破楚者此三人力也。

---

![](assets/audios/055/13.mp3)

张良多病未尝特将也常为画策时时从汉王。

---

![](assets/audios/055/14.mp3)

汉三年项羽急围汉王荥阳汉王恐忧与郦食其谋桡楚权。食其曰： __「昔汤伐桀封其後於杞。武王伐纣封其後於宋。今秦失德弃义侵伐诸侯社稷灭六国之後使无立锥之地。陛下诚能复立六国後世毕已受印此其君臣百姓必皆戴陛下之德莫不乡风慕义原为臣妾。德义已行陛下南乡称霸楚必敛衽而朝。」__ 汉王曰： __「善。趣刻印先生因行佩之矣。」__ 

---

![](assets/audios/055/15.mp3)

食其未行张良从外来谒。汉王方食曰： __「子房前！客有为我计桡楚权者。」__ 其以郦生语告曰： __「於子房何如？」__ 良曰： __「谁为陛下画此计者？陛下事去矣。」__ 汉王曰： __「何哉？」__ 张良对曰： __「臣请藉前箸为大王筹之。」__ 曰： __「昔者汤伐桀而封其後於杞者度能制桀之死命也。今陛下能制项籍之死命乎？」__ 曰： __「未能也。」__  __「其不可一也。武王伐纣封其後於宋者度能得纣之头也。今陛下能得项籍之头乎？」__ 曰： __「未能也。」__  __「其不可二也。武王入殷表商容之闾释箕子之拘封比干之墓。今陛下能封圣人之墓表贤者之闾式智者之门乎？」__ 曰： __「未能也。」__  __「其不可三也。钜桥之粟散鹿台之钱以赐贫穷。今陛下能散府库以赐贫穷乎？」__ 曰： __「未能也。」__  __「其不可四矣。殷事已毕偃革为轩倒置干戈覆以虎皮以示天下不复用兵。

---

![](assets/audios/055/16.mp3)

今陛下能偃武行文不复用兵乎？」__ 曰： __「未能也。」__  __「其不可五矣。休马华山之阳示以无所为。今陛下能休马无所用乎？」__ 曰： __「未能也。」__  __「其不可六矣。放牛桃林之阴以示不复输积。今陛下能放牛不复输积乎？」__ 曰： __「未能也。」__  __「其不可七矣。且天下游士离其亲戚弃坟墓去故旧从陛下游者徒欲日夜望咫尺之地。今复六国立韩、魏、燕、赵、齐、楚之後天下游士各归事其主从其亲戚反其故旧坟墓陛下与谁取天下乎？其不可八矣。且夫楚唯无彊六国立者复桡而从之陛下焉得而臣之？诚用客之谋陛下事去矣。」__ 汉王辍食吐哺骂曰： __「竖儒几败而公事！」__ 令趣销印。

---

![](assets/audios/055/17.mp3)

汉四年韩信破齐而欲自立为齐王汉王怒。张良说汉王汉王使良授齐王信印语在淮阴事中。

---

![](assets/audios/055/18.mp3)

其秋汉王追楚至阳夏南战不利而壁固陵诸侯期不至。良说汉王汉王用其计诸侯皆至。语在项籍事中。

---

![](assets/audios/055/19.mp3)

汉六年正月封功臣。良未尝有战斗功高帝曰： __「运筹策帷帐中决胜千里外子房功也。自择齐三万户。」__ 良曰： __「始臣起下邳与上会留此天以臣授陛下。陛下用臣计幸而时中臣原封留足矣不敢当三万户。」__ 乃封张良为留侯与萧何等俱封。

---

![](assets/audios/055/20.mp3)

上已封大功臣二十馀人其馀日夜争功不决未得行封。上在雒阳南宫从复道望见诸将往往相与坐沙中语。上曰： __「此何语？」__ 留侯曰： __「陛下不知乎？此谋反耳。」__ 上曰： __「天下属安定何故反乎？」__ 留侯曰： __「陛下起布衣以此属取天下今陛下为天子而所封皆萧、曹故人所亲爱而所诛者皆生平所仇怨。今军吏计功以天下不足遍封此属畏陛下不能尽封恐又见疑平生过失及诛故即相聚谋反耳。」__ 上乃忧曰： __「为之柰何？」__ 留侯曰： __「上平生所憎群臣所共知谁最甚者？」__ 上曰： __「雍齿与我故数尝窘辱我。我欲杀之为其功多故不忍。」__ 留侯曰： __「今急先封雍齿以示群臣群臣见雍齿封则人人自坚矣。」__ 於是上乃置酒封雍齿为什方侯而急趣丞相、御史定功行封。群臣罢酒皆喜曰： __「雍齿尚为侯我属无患矣。」__ 

---

![](assets/audios/055/21.mp3)

刘敬说高帝曰： __「都关中。」__ 上疑之。左右大臣皆山东人多劝上都雒阳： __「雒阳东有成皋西有殽黾倍河向伊雒其固亦足恃。」__ 留侯曰： __「雒阳虽有此固其中小不过数百里田地薄四面受敌此非用武之国也。夫关中左殽函右陇蜀沃野千里南有巴蜀之饶北有胡苑之利阻三面而守独以一面东制诸侯。诸侯安定河渭漕輓天下西给京师；诸侯有变顺流而下足以委输。此所谓金城千里天府之国也刘敬说是也。」__ 於是高帝即日驾西都关中。

---

![](assets/audios/055/22.mp3)

留侯从入关。留侯性多病即道引不食穀杜门不出岁馀。

---

![](assets/audios/055/23.mp3)

上欲废太子立戚夫人子赵王如意。大臣多谏争未能得坚决者也。吕后恐不知所为。人或谓吕后曰： __「留侯善画计筴上信用之。」__ 吕后乃使建成侯吕泽劫留侯曰： __「君常为上谋臣今上欲易太子君安得高枕而卧乎？」__ 留侯曰： __「始上数在困急之中幸用臣筴。今天下安定以爱欲易太子骨肉之间虽臣等百馀人何益。」__ 吕泽彊要曰： __「为我画计。」__ 留侯曰： __「此难以口舌争也。顾上有不能致者天下有四人。四人者年老矣皆以为上慢侮人故逃匿山中义不为汉臣。然上高此四人。今公诚能无爱金玉璧帛令太子为书卑辞安车因使辩士固请宜来。来以为客时时从入朝令上见之则必异而问之。问之上知此四人贤则一助也。」__ 於是吕后令吕泽使人奉太子书卑辞厚礼迎此四人。四人至客建成侯所。

---

![](assets/audios/055/24.mp3)

汉十一年黥布反上病欲使太子将往击之。四人相谓曰： __「凡来者将以存太子。太子将兵事危矣。」__ 乃说建成侯曰： __「太子将兵有功则位不益太子；无功还则从此受祸矣。且太子所与俱诸将皆尝与上定天下枭将也今使太子将之此无异使羊将狼也皆不肯为尽力其无功必矣。臣闻‘母爱者子抱’今戚夫人日夜待御赵王如意常抱居前上曰‘终不使不肖子居爱子之上’明乎其代太子位必矣。君何不急请吕后承间为上泣言：‘黥布天下猛将也善用兵今诸将皆陛下故等夷乃令太子将此属无异使羊将狼莫肯为用且使布闻之则鼓行而西耳。上虽病彊载辎车卧而护之诸将不敢不尽力。上虽苦为妻子自彊。’」__ 於是吕泽立夜见吕后吕后承间为上泣涕而言如四人意。上曰： __「吾惟竖子固不足遣而公自行耳。」__ 於是上自将兵而东群臣居守皆送至灞上。

---

![](assets/audios/055/25.mp3)

留侯病自彊起至曲邮见上曰： __「臣宜从病甚。楚人剽疾原上无与楚人争锋。」__ 因说上曰： __「令太子为将军监关中兵。」__ 上曰： __「子房虽病彊卧而傅太子。」__ 是时叔孙通为太傅留侯行少傅事。

---

![](assets/audios/055/26.mp3)

汉十二年上从击破布军归疾益甚愈欲易太子。留侯谏不听因疾不视事。叔孙太傅称说引古今以死争太子。上详许之犹欲易之。及燕置酒太子侍。四人从太子年皆八十有馀须眉皓白衣冠甚伟。上怪之问曰： __「彼何为者？」__ 四人前对各言名姓曰东园公角里先生绮里季夏黄公。上乃大惊曰： __「吾求公数岁公辟逃我今公何自从吾兒游乎？」__ 四人皆曰： __「陛下轻士善骂臣等义不受辱故恐而亡匿。窃闻太子为人仁孝恭敬爱士天下莫不延颈欲为太子死者故臣等来耳。」__ 上曰： __「烦公幸卒调护太子。」__ 

---

![](assets/audios/055/27.mp3)

四人为寿已毕趋去。上目送之召戚夫人指示四人者曰： __「我欲易之彼四人辅之羽翼已成难动矣。吕后真而主矣。」__ 戚夫人泣上曰： __「为我楚舞吾为若楚歌。」__ 歌曰： __「鸿鹄高飞一举千里。羽翮已就横绝四海。横绝四海当可柰何！虽有矰缴尚安所施！」__ 歌数阕戚夫人嘘唏流涕上起去罢酒。竟不易太子者留侯本招此四人之力也。

---

![](assets/audios/055/28.mp3)

留侯从上击代出奇计马邑下及立萧何相国所与上从容言天下事甚众非天下所以存亡故不著。留侯乃称曰： __「家世相韩及韩灭不爱万金之资为韩报雠彊秦天下振动。今以三寸舌为帝者师封万户位列侯此布衣之极於良足矣。原弃人间事欲从赤松子游耳。」__ 乃学辟穀道引轻身。会高帝崩吕后德留侯乃彊食之曰： __「人生一世间如白驹过隙何至自苦如此乎！」__ 留侯不得已彊听而食。

---

![](assets/audios/055/29.mp3)

後八年卒谥为文成侯。子不疑代侯。

---

![](assets/audios/055/30.mp3)

子房始所见下邳圯上老父与太公书者後十三年从高帝过济北果见穀城山下黄石取而葆祠之。留侯死并葬黄石。每上冢伏腊祠黄石。

---

![](assets/audios/055/31.mp3)

留侯不疑孝文帝五年坐不敬国除。

---

![bg left](assets/images/simaqian.webp)

![](assets/audios/055/32.mp3)

太史公曰：学者多言无鬼神然言有物。至如留侯所见老父予书亦可怪矣。高祖离困者数矣而留侯常有功力焉岂可谓非天乎？上曰： __「夫运筹筴帷帐之中决胜千里外吾不如子房。」__ 余以为其人计魁梧奇伟至见其图状貌如妇人好女。盖孔子曰： __「以貌取人失之子羽。」__ 留侯亦云。

---

![](assets/audios/055/33.mp3)

留侯倜傥志怀愤惋。五代相韩一朝归汉。进履宜假运筹神算。横阳既立申徒作扞。灞上扶危固陵静乱。人称三杰辩推八难。赤松原游白驹难绊。嗟彼雄略曾非魁岸。