---
marp: true
title: 穰侯列传
theme: uncover
paginate: true
---

# 穰侯列传

---

![](assets/audios/072/1.mp3)

穰侯魏厓者秦昭王母宣太后弟也。其先楚人姓羋氏。

---

![](assets/audios/072/2.mp3)

秦武王卒无子立其弟为昭王。昭王母故号为羋八子及昭王即位羋八子号为宣太后。宣太后非武王母。武王母号曰惠文后先武王死。宣太后二弟：其异父长弟曰穰侯姓魏氏名厓；同父弟曰羋戎为华阳君。而昭王同母弟曰高陵君、泾阳君。而魏厓最贤自惠王、武王时任职用事。武王卒诸弟争立唯魏厓力为能立昭王。昭王即位以厓为将军卫咸阳。诛季君之乱而逐武王后出之魏昭王诸兄弟不善者皆灭之威振秦国。昭王少宣太后自治任魏厓为政。

---

![](assets/audios/072/3.mp3)

昭王七年樗里子死而使泾阳君质於齐。赵人楼缓来相秦赵不利乃使仇液之秦请以魏厓为秦相。仇液将行其客宋公谓液曰： __「秦不听公楼缓必怨公。公不若谓楼缓曰‘请为公毋急秦’。秦王见赵请相魏厓之不急且不听公。公言而事不成以德楼子；事成魏厓故德公矣。」__ 於是仇液从之。而秦果免楼缓而魏厓相秦。

---

![](assets/audios/072/4.mp3)

欲诛吕礼礼出奔齐。昭王十四年魏厓举白起使代向寿将而攻韩、魏败之伊阙斩二十四万虏魏将公孙喜。明年又取楚之宛、叶。魏厓谢病免相以客卿寿烛为相。其明年烛免复相厓乃封魏厓於穰复益封陶号曰穰侯。

---

![](assets/audios/072/5.mp3)

穰侯封四岁为秦将攻魏。魏献河东方四百里。拔魏之河内取城大小六十馀。昭王十九年秦称西帝齐称东帝。月馀吕礼来而齐、秦各复归帝为王。魏厓复相秦六岁而免。免二岁复相秦。四岁而使白起拔楚之郢秦置南郡。乃封白起为武安君。白起者穰侯之所任举也相善。於是穰侯之富富於王室。

---

![](assets/audios/072/6.mp3)

昭王三十二年穰侯为相国将兵攻魏走芒卯入北宅遂围大梁。梁大夫须贾说穰侯曰： __「臣闻魏之长吏谓魏王曰：‘昔梁惠王伐赵战胜三梁拔邯郸；赵氏不割而邯郸复归。齐人攻卫拔故国杀子良；卫人不割而故地复反。卫、赵之所以国全兵劲而地不并於诸侯者以其能忍难而重出地也。宋、中山数伐割地而国随以亡。臣以为卫、赵可法而宋、中山可为戒也。秦贪戾之国也而毋亲。蚕食魏氏又尽晋国战胜暴子割八县地未毕入兵复出矣。夫秦何厌之有哉！今又走芒卯入北宅此非敢攻梁也且劫王以求多割地。王必勿听也。今王背楚、赵而讲秦楚、赵怒而去王与王争事秦秦必受之。秦挟楚、赵之兵以复攻梁则国求无亡不可得也。原王之必无讲也。王若欲讲少割而有质；不然必见欺。’此臣之所闻於魏也原君之以是虑事也。

---

![](assets/audios/072/7.mp3)

周书曰‘惟命不于常’此言幸之不可数也。夫战胜暴子割八县此非兵力之精也又非计之工也天幸为多矣。今又走芒卯入北宅以攻大梁是以天幸自为常也。智者不然。臣闻魏氏悉其百县胜甲以上戍大梁臣以为不下三十万。以三十万之众守梁七仞之城臣以为汤、武复生不易攻也。夫轻背楚、赵之兵陵七仞之城战三十万之众而志必举之臣以为自天地始分以至于今未尝有者也。攻而不拔秦兵必罢陶邑必亡则前功必弃矣。今魏氏方疑可以少割收也。原君逮楚、赵之兵未至於梁亟以少割收魏。魏方疑而得以少割为利必欲之则君得所欲矣。楚、赵怒於魏之先己也必争事秦从以此散而君後择焉。且君之得地岂必以兵哉！割晋国秦兵不攻而魏必效绛安邑。又为陶开两道几尽故宋卫必效单父。秦兵可全而君制之何索而不得何为而不成！原君熟虑之而无行危。」__ 

---

![](assets/audios/072/8.mp3)

穰侯曰： __「善。」__ 乃罢梁围。

---

![](assets/audios/072/9.mp3)

明年魏背秦与齐从亲。秦使穰侯伐魏斩四万走魏将暴鸢得魏三县。穰侯益封。

---

![](assets/audios/072/10.mp3)

明年穰侯与白起客卿胡阳复攻赵、韩、魏破芒卯於华阳下斩十万取魏之卷、蔡阳、长社赵氏观津。且与赵观津益赵以兵伐齐。齐襄王惧使苏代为齐阴遗穰侯书曰： __「臣闻往来者言曰‘秦将益赵甲四万以伐齐’臣窃必之敝邑之王曰‘秦王明而熟於计穰侯智而习於事必不益赵甲四万以伐齐’。是何也？夫三晋之相与也秦之深雠也。百相背也百相欺也不为不信不为无行。今破齐以肥赵。赵秦之深雠不利於秦。此一也。秦之谋者必曰‘破齐弊晋、楚而後制晋、楚之胜’。夫齐罢国也以天下攻齐如以千钧之弩决溃筴也必死安能弊晋、楚？此二也。秦少出兵则晋、楚不信也；多出兵则晋、楚为制於秦。齐恐不走秦必走晋、楚。此三也。秦割齐以啖晋、楚晋、楚案之以兵秦反受敌。此四也。是晋、楚以秦谋齐以齐谋秦也何晋、楚之智而秦、齐之愚？此五也。

---

![](assets/audios/072/11.mp3)

故得安邑以善事之亦必无患矣。秦有安邑韩氏必无上党矣。取天下之肠胃与出兵而惧其不反也孰利？臣故曰秦王明而熟於计穰侯智而习於事必不益赵甲四万以代齐矣。」__ 於是穰侯不行引兵而归。

---

![](assets/audios/072/12.mp3)

昭王三十六年相国穰侯言客卿灶欲伐齐取刚、寿以广其陶邑。於是魏人范睢自谓张禄先生讥穰侯之伐齐乃越三晋以攻齐也以此时奸说秦昭王。昭王於是用范睢。范睢言宣太后专制穰侯擅权於诸侯泾阳君、高陵君之属太侈富於王室。於是秦昭王悟乃免相国令泾阳之属皆出关就封邑。穰侯出关辎车千乘有馀。

---

![](assets/audios/072/13.mp3)

穰侯卒於陶而因葬焉。秦复收陶为郡。

---

![bg left](assets/images/simaqian.webp)

![](assets/audios/072/14.mp3)

太史公曰：穰侯昭王亲舅也。而秦所以东益地弱诸侯尝称帝於天下天下皆西乡稽者穰侯之功也。及其贵极富溢一夫开说身折势夺而以忧死况於羁旅之臣乎！

---

![](assets/audios/072/15.mp3)

穰侯智识应变无方。内倚太后外辅昭王。四登相位再列封疆。摧齐挠楚破魏围梁。一夫开说忧愤而亡。