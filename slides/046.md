---
marp: true
title: 田敬仲完世家
theme: uncover
paginate: true
---

# 田敬仲完世家

---

![](assets/audios/046/1.mp3)

陈完者陈厉公他之子也。完生周太史过陈陈厉公使卜完卦得观之否： __「是为观国之光利用宾于王。此其代陈有国乎？不在此而在异国乎？非此其身也在其子孙。若在异国必姜姓。姜姓四岳之後。物莫能两大陈衰此其昌乎？」__ 

---

![](assets/audios/046/2.mp3)

厉公者陈文公少子也其母蔡女。文公卒厉公兄鲍立是为桓公。桓公与他异母。及桓公病蔡人为他杀桓公鲍及太子免而立他为厉公。厉公既立娶蔡女。蔡女淫於蔡人数归厉公亦数如蔡。桓公之少子林怨厉公杀其父与兄乃令蔡人诱厉公而杀之。林自立是为庄公。故陈完不得立为陈大夫。厉公之杀以淫出国故春秋曰 __「蔡人杀陈他」__ 罪之也。

---

![](assets/audios/046/3.mp3)

庄公卒立弟杵臼是为宣公。宣公二十一年杀其太子御寇。御寇与完相爱恐祸及己完故奔齐。齐桓公欲使为卿辞曰： __「羁旅之臣幸得免负檐君之惠也不敢当高位。」__ 桓公使为工正。齐懿仲欲妻完卜之占曰： __「是谓凤皇于蜚和鸣锵锵。有妫之後将育于姜。五世其昌并于正卿。八世之後莫之与京。」__ 卒妻完。完之奔齐齐桓公立十四年矣。

---

![](assets/audios/046/4.mp3)

完卒谥为敬仲。仲生■孟夷。敬仲之如齐以陈字为田氏。

---

![](assets/audios/046/5.mp3)

田■孟夷生湣孟庄田湣孟庄生文子须无。田文子事齐庄公。

---

![](assets/audios/046/6.mp3)

晋之大夫栾逞作乱於晋来奔齐齐庄公厚客之。晏婴与田文子谏庄公弗听。

---

![](assets/audios/046/7.mp3)

文子卒生桓子无宇。田桓子无宇有力事齐庄公甚有宠。

---

![](assets/audios/046/8.mp3)

无宇卒生武子开与釐子乞。田釐子乞事齐景公为大夫其收赋税於民以小斗受之其禀予民以大斗行阴德於民而景公弗禁。由此田氏得齐众心宗族益彊民思田氏。晏子数谏景公景公弗听。已而使於晋与叔向私语曰： __「齐国之政卒归於田氏矣。」__ 

---

![](assets/audios/046/9.mp3)

晏婴卒後范、中行氏反晋。晋攻之急范、中行请粟於齐。田乞欲为乱树党於诸侯乃说景公曰： __「范、中行数有德於齐齐不可不救。」__ 齐使田乞救之而输之粟。

---

![](assets/audios/046/10.mp3)

景公太子死後有宠姬曰芮子生子荼。景公病命其相国惠子与高昭子以子荼为太子。景公卒两相高、国立荼是为晏孺子。而田乞不说欲立景公他子阳生。阳生素与乞欢。晏孺子之立也阳生奔鲁。田乞伪事高昭子、国惠子者每朝代参乘言曰： __「始诸大夫不欲立孺子。孺子既立君相之大夫皆自危谋作乱。」__ 又绐大夫曰： __「高昭子可畏也及未先之。」__ 诸大夫从之。田乞、鲍牧与大夫以兵入公室攻高昭子。昭子闻之与国惠子救公。公师败。田乞之众追国惠子惠子奔莒遂返杀高昭子。晏圉奔鲁。

---

![](assets/audios/046/11.mp3)

田乞使人之鲁迎阳生。阳生至齐匿田乞家。请诸大夫曰： __「常之母有鱼菽之祭幸而来会饮。」__ 会饮田氏。田乞盛阳生橐中置坐中央。橐出阳生曰： __「此乃齐君矣。」__ 大夫皆伏谒。将盟立之田乞诬曰： __「吾与鲍牧谋共立阳生也。」__ 鲍牧怒曰： __「大夫忘景公之命乎？」__ 诸大夫欲悔阳生乃顿曰： __「可则立之不可则已。」__ 鲍牧恐祸及己乃复曰： __「皆景公之子何为不可！」__ 遂立阳生於田乞之家是为悼公。乃使人迁晏孺子於骀而杀孺子荼。悼公既立田乞为相专齐政。

---

![](assets/audios/046/12.mp3)

四年田乞卒子常代立是为田成子。

---

![](assets/audios/046/13.mp3)

鲍牧与齐悼公有郄弑悼公。齐人共立其子壬是为简公。田常成子与监止俱为左右相相简公。田常心害监止监止幸於简公权弗能去。於是田常复脩釐子之政以大斗出贷以小斗收。齐人歌之曰： __「妪乎采芑归乎田成子！」__ 齐大夫朝御鞅谏简公曰： __「田、监不可并也君其择焉。」__ 君弗听。

---

![](assets/audios/046/14.mp3)

子我者监止之宗人也常与田氏有卻。田氏疏族田豹事子我有宠。子我曰： __「吾欲尽灭田氏適以豹代田氏宗。」__ 豹曰： __「臣於田氏疏矣。」__ 不听。已而豹谓田氏曰： __「子我将诛田氏田氏弗先祸及矣。」__ 子我舍公宫田常兄弟四人乘如公宫欲杀子我。子我闭门。简公与妇人饮檀台将欲击田常。太史子馀曰： __「田常非敢为乱将除害。」__ 简公乃止。田常出闻简公怒恐诛将出亡。田子行曰： __「需事之贼也。」__ 田常於是击子我。子我率其徒攻田氏不胜出亡。田氏之徒追杀子我及监止。

---

![](assets/audios/046/15.mp3)

简公出奔田氏之徒追执简公于徐州。简公曰： __「蚤从御鞅之言不及此难。」__ 田氏之徒恐简公复立而诛己遂杀简公。简公立四年而杀。於是田常立简公弟骜是为平公。平公即位田常为相。

---

![](assets/audios/046/16.mp3)

田常既杀简公惧诸侯共诛己乃尽归鲁、卫侵地西约晋、韩、魏、赵氏南通吴、越之使脩功行赏亲於百姓以故齐复定。

---

![](assets/audios/046/17.mp3)

田常言於齐平公曰： __「德施人之所欲君其行之；刑罚人之所恶臣请行之。」__ 行之五年齐国之政皆归田常。田常於是尽诛鲍、晏、监止及公族之彊者而割齐自安平以东至琅邪自为封邑。封邑大於平公之所食。

---

![](assets/audios/046/18.mp3)

田常乃选齐国中女子长七尺以上为後宫後宫以百数而使宾客舍人出入後宫者不禁。及田常卒有七十馀男。

---

![](assets/audios/046/19.mp3)

田常卒子襄子盘代立相齐。常谥为成子。

---

![](assets/audios/046/20.mp3)

田襄子既相齐宣公三晋杀知伯分其地。襄子使其兄弟宗人尽为齐都邑大夫与三晋通使且以有齐国。

---

![](assets/audios/046/21.mp3)

襄子卒子庄子白立。田庄子相齐宣公。宣公四十三年伐晋毁黄城围阳狐。明年伐鲁、葛及安陵。明年取鲁之一城。

---

![](assets/audios/046/22.mp3)

庄子卒子太公和立。田太公相齐宣公。宣公四十八年取鲁之郕。明年宣公与郑人会西城。伐卫取毌丘。宣公五十一年卒田会自廪丘反。

---

![](assets/audios/046/23.mp3)

宣公卒子康公贷立。贷立十四年淫於酒妇人不听政。太公乃迁康公於海上食一城以奉其先祀。明年鲁败齐平6。

---

![](assets/audios/046/24.mp3)

三年太公与魏文侯会浊泽求为诸侯。魏文侯乃使使言周天子及诸侯请立齐相田和为诸侯。周天子许之。康公之十九年田和立为齐侯列於周室纪元年。

---

![](assets/audios/046/25.mp3)

齐侯太公和立二年和卒子桓公午立。桓公午五年秦、魏攻韩韩求救於齐。齐桓公召大臣而谋曰： __「蚤救之孰与晚救之？」__ 驺忌曰： __「不若勿救。」__ 段干朋曰： __「不救则韩且折而入於魏不若救之。」__ 田臣思曰： __「过矣君之谋也！秦、魏攻韩、楚赵必救之是天以燕予齐也。」__ 桓公曰： __「善」__ 。乃阴告韩使者而遣之。韩自以为得齐之救因与秦、魏战。楚、赵闻之果起兵而救之。齐因起兵袭燕国取桑丘。

---

![](assets/audios/046/26.mp3)

六年救卫。桓公卒子威王因齐立。是岁故齐康公卒绝无後奉邑皆入田氏。

---

![](assets/audios/046/27.mp3)

齐威王元年三晋因齐丧来伐我灵丘。三年三晋灭晋後而分其地。六年鲁伐我入阳关。晋伐我至博陵。七年卫伐我取薛陵。九年赵伐我取甄。

---

![](assets/audios/046/28.mp3)

威王初即位以来不治委政卿大夫九年之间诸侯并伐国人不治。於是威王召即墨大夫而语之曰： __「自子之居即墨也毁言日至。然吾使人视即墨田野辟民人给官无留事东方以宁。是子不事吾左右以求誉也。」__ 封之万家。召阿大夫语曰： __「自子之守阿誉言日闻。然使使视阿田野不辟民贫苦。昔日赵攻甄子弗能救。卫取薛陵子弗知。是子以币厚吾左右以求誉也。」__ 是日烹阿大夫及左右尝誉者皆并烹之。遂起兵西击赵、卫败魏於浊泽而围惠王。惠王请献观以和解赵人归我长城。於是齐国震惧人人不敢饰非务尽其诚。齐国大治。诸侯闻之莫敢致兵於齐二十馀年。

---

![](assets/audios/046/29.mp3)

驺忌子以鼓琴见威王威王说而舍之右室。须臾王鼓琴驺忌子推户入曰： __「善哉鼓琴！」__ 王勃然不说去琴按剑曰： __「夫子见容未察何以知其善也？」__ 驺忌子曰： __「夫大弦浊以春温者君也；小弦廉折以清者相也；攫之深醳之愉者政令也；钧谐以鸣大小相益回邪而不相害者四时也：吾是以知其善也。」__ 王曰： __「善语音。」__ 驺忌子曰： __「何独语音夫治国家而弭人民皆在其中。」__ 王又勃然不说曰： __「若夫语五音之纪信未有如夫子者也。若夫治国家而弭人民又何为乎丝桐之间？」__ 驺忌子曰： __「夫大弦浊以春温者君也；小弦廉折以清者相也；攫之深而舍之愉者政令也；钧谐以鸣大小相益回邪而不相害者四时也。夫复而不乱者所以治昌也；连而径者所以存亡也：故曰琴音调而天下治。夫治国家而弭人民者无若乎五音者。」__ 王曰： __「善。」__ 

---

![](assets/audios/046/30.mp3)

驺忌子见三月而受相印。淳于髡见之曰： __「善说哉！髡有愚志原陈诸前。」__ 驺忌子曰： __「谨受教。」__ 淳于髡曰： __「得全全昌失全全亡。」__ 驺忌子曰： __「谨受令请谨毋离前。」__ 淳于髡曰： __「豨膏棘轴所以为滑也然而不能运方穿。」__ 驺忌子曰： __「谨受令请谨事左右。」__ 淳于髡曰： __「弓胶昔幹所以为合也然而不能傅合疏罅。」__ 驺忌子曰： __「谨受令请谨自附於万民。」__ 淳于髡曰： __「狐裘虽敝不可补以黄狗之皮。」__ 驺忌子曰： __「谨受令请谨择君子毋杂小人其间。」__ 淳于髡曰： __「大车不较不能载其常任；琴瑟不较不能成其五音。」__ 驺忌子曰： __「谨受令请谨脩法律而督奸吏。」__ 淳于髡说毕趋出至门而面其仆曰： __「是人者吾语之微言五其应我若响之应声是人必封不久矣。」__ 居期年封以下邳号曰成侯。

---

![](assets/audios/046/31.mp3)

威王二十三年与赵王会平6。二十四年与魏王会田於郊。魏王问曰： __「王亦有宝乎？」__ 威王曰： __「无有。」__ 梁王曰： __「若寡人国小也尚有径寸之珠照车前後各十二乘者十枚奈何以万乘之国而无宝乎？」__ 威王曰： __「寡人之所以为宝与王异。吾臣有檀子者使守南城则楚人不敢为寇东取泗上十二诸侯皆来朝。吾臣有朌子者使守高唐则赵人不敢东渔於河。吾吏有黔夫者使守徐州则燕人祭北门赵人祭西门徙而从者七千馀家。吾臣有种者使备盗贼则道不拾遗。将以照千里岂特十二乘哉！」__ 梁惠王惭不怿而去。

---

![](assets/audios/046/32.mp3)

二十六年魏惠王围邯郸赵求救於齐。齐威王召大臣而谋曰： __「救赵孰与勿救？」__ 驺忌子曰： __「不如勿救。」__ 段干朋曰： __「不救则不义且不利。」__ 威王曰： __「何也？」__ 对曰： __「夫魏氏并邯郸其於齐何利哉？且夫救赵而军其郊是赵不伐而魏全也。故不如南攻襄陵以弊魏邯郸拔而乘魏之弊。」__ 威王从其计。

---

![](assets/audios/046/33.mp3)

其後成侯驺忌与田忌不善公孙阅谓成侯忌曰： __「公何不谋伐魏田忌必将。战胜有功则公之谋中也；战不胜非前死则後北而命在公矣。」__ 於是成侯言威王使田忌南攻襄陵。十月邯郸拔齐因起兵击魏大败之桂陵。於是齐最彊於诸侯自称为王以令天下。

---

![](assets/audios/046/34.mp3)

三十三年杀其大夫牟辛。

---

![](assets/audios/046/35.mp3)

三十五年公孙阅又谓成侯忌曰： __「公何不令人操十金卜於市曰‘我田忌之人也。吾三战而三胜声威天下。欲为大事亦吉乎不吉乎’？」__ 卜者出因令人捕为之卜者验其辞於王之所。田忌闻之因率其徒袭攻临淄求成侯不胜而饹。

---

![](assets/audios/046/36.mp3)

三十六年威王卒子宣王辟彊立。

---

![](assets/audios/046/37.mp3)

宣王元年秦用商鞅。周致伯於秦孝公。

---

![](assets/audios/046/38.mp3)

二年魏伐赵。赵与韩亲共击魏。赵不利战於南梁。宣王召田忌复故位。韩氏请救於齐。宣王召大臣而谋曰： __「蚤救孰与晚救？」__ 驺忌子曰： __「不如勿救。」__ 田忌曰： __「弗救则韩且折而入於魏不如蚤救之。」__ 孙子曰： __「夫韩、魏之兵未弊而救之是吾代韩受魏之兵顾反听命於韩也。且魏有破国之志韩见亡必东面而愬於齐矣。吾因深结韩之亲而晚承魏之弊则可重利而得尊名也。」__ 宣王曰： __「善。」__ 乃阴告韩之使者而遣之。韩因恃齐五战不胜而东委国於齐。齐因起兵使田忌、田婴将孙子为师救韩、赵以击魏大败之马陵杀其将庞涓虏魏太子申。其後三晋之王皆因田婴朝齐王於博望盟而去。

---

![](assets/audios/046/39.mp3)

七年与魏王会平阿南。明年复会甄。魏惠王卒。明年与魏襄王会徐州诸侯相王也。十年楚围我徐州。十一年与魏伐赵赵决河水灌齐、魏兵罢。十八年秦惠王称王。

---

![](assets/audios/046/40.mp3)

宣王喜文学游说之士自如驺衍、淳于髡、田骈、接予、慎到、环渊之徒七十六人皆赐列第为上大夫不治而议论。是以齐稷下学士复盛且数百千人。

---

![](assets/audios/046/41.mp3)

十九年宣王卒子湣王地立。

---

![](assets/audios/046/42.mp3)

湣王元年秦使张仪与诸侯执政会于齧桑。三年封田婴於薛。四年迎妇于秦。七年与宋攻魏败之观泽。

---

![](assets/audios/046/43.mp3)

十二年攻魏。楚围雍氏秦败屈丐。苏代谓田轸曰： __「臣原有谒於公其为事甚完使楚利公成为福不成亦为福。今者臣立於门客有言曰魏王谓韩冯、张仪曰：‘煮枣将拔齐兵又进子来救寡人则可矣；不救寡人寡人弗能拔。’此特转辞也。秦、韩之兵毋东旬馀则魏氏转韩从秦秦逐张仪交臂而事齐楚此公之事成也。」__ 田轸曰： __「柰何使无东？」__ 对曰： __「韩冯之救魏之辞必不谓韩王曰‘冯以为魏’必曰‘冯将以秦韩之兵东卻齐宋冯因抟三国之兵乘屈丐之弊南割於楚故地必尽得之矣’。张仪救魏之辞必不谓秦王曰‘仪以为魏’必曰‘仪且以秦韩之兵东距齐宋仪将抟三国之兵乘屈丐之弊南割於楚名存亡国实伐三川而归此王业也’。公令楚王与韩氏地使秦制和谓秦王曰‘请与韩地而王以施三川韩氏之兵不用而得地於楚’。

---

![](assets/audios/046/44.mp3)

韩冯之东兵之辞且谓秦何？曰‘秦兵不用而得三川伐楚韩以窘魏魏氏不敢东是孤齐也’。张仪之东兵之辞且谓何？曰‘秦韩欲地而兵有案声威於魏魏氏之欲不失齐楚者有资矣’。魏氏转秦韩争事齐楚楚王欲而无与地公令秦韩之兵不用而得地有一大德也。秦韩之王劫於韩冯、张仪而东兵以徇服魏公常执左券以责於秦韩此其善於公而恶张子多资矣。」__ 

---

![](assets/audios/046/45.mp3)

十三年秦惠王卒。二十三年与秦击败楚於重丘。二十四年秦使泾阳君质於齐。二十五年归泾阳君于秦。孟尝君薛文入秦即相秦。文亡去。二十六年齐与韩魏共攻秦至函谷军焉。二十八年秦与韩河外以和兵罢。二十九年赵杀其主父。齐佐赵灭中山。

---

![](assets/audios/046/46.mp3)

三十六年王为东帝秦昭王为西帝。苏代自燕来入齐见於章华东门。齐王曰： __「嘻善子来！秦使魏厓致帝子以为何如？」__ 对曰： __「王之问臣也卒而患之所从来微原王受之而勿备称也。秦称之天下安之王乃称之无後也。且让争帝名无伤也。秦称之天下恶之王因勿称以收天下此大资也。且天下立两帝王以天下为尊齐乎？尊秦乎？」__ 王曰： __「尊秦。」__ 曰： __「释帝天下爱齐乎？爱秦乎？」__ 王曰： __「爱齐而憎秦。」__ 曰： __「两帝立约伐赵孰与伐桀宋之利？」__ 王曰： __「伐桀宋利。」__ 对曰： __「夫约钧然与秦为帝而天下独尊秦而轻齐释帝则天下爱齐而憎秦伐赵不如伐桀宋之利故原王明释帝以收天下倍约宾秦无争重而王以其间举宋。夫有宋卫之阳地危；有济西赵之阿东国危；有淮北楚之东国危；有陶、平6梁门不开。

---

![](assets/audios/046/47.mp3)

释帝而贷之以伐桀宋之事国重而名尊燕楚所以形服天下莫敢不听此汤武之举也。敬秦以为名而後使天下憎之此所谓以卑为尊者也。原王孰虑之。」__ 於是齐去帝复为王秦亦去帝位。

---

![](assets/audios/046/48.mp3)

三十八年伐宋。秦昭王怒曰： __「吾爱宋与爱新城、阳晋同。韩聂与吾友也而攻吾所爱何也？」__ 苏代为齐谓秦王曰： __「韩聂之攻宋所以为王也。齐彊辅之以宋楚魏必恐恐必西事秦是王不烦一兵不伤一士无事而割安邑也此韩聂之所祷於王也。」__ 秦王曰： __「吾患齐之难知。一从一衡其说何也？」__ 对曰： __「天下国令齐可知乎？齐以攻宋其知事秦以万乘之国自辅不西事秦则宋治不安。中国白头游敖之士皆积智欲离齐秦之交伏式结轶西驰者未有一人言善齐者也伏式结轶东驰者未有一人言善秦者也。何则？皆不欲齐秦之合也。何晋楚之智而齐秦之愚也！晋楚合必议齐秦齐秦合必图晋楚请以此决事。」__ 秦王曰： __「诺。」__ 於是齐遂伐宋宋王出亡死於温。齐南割楚之淮北西侵三晋欲以并周室为天子。泗上诸侯邹鲁之君皆称臣诸侯恐惧。

---

![](assets/audios/046/49.mp3)

三十九年秦来伐拔我列城九。

---

![](assets/audios/046/50.mp3)

四十年燕、秦、楚、三晋合谋各出锐师以伐败我济西。王解而卻。燕将乐毅遂入临淄尽取齐之宝藏器。湣王出亡之卫。卫君辟宫舍之称臣而共具。湣王不逊人侵之。湣王去走邹、鲁有骄色邹、鲁君弗内遂走莒。楚使淖齿将兵救齐因相齐湣王。淖齿遂杀湣王而与燕共分齐之侵地卤器。

---

![](assets/audios/046/51.mp3)

湣王之遇杀其子法章变名姓为莒太史敫家庸。太史敫女奇法章状貌以为非恆人怜而常窃衣食之而与私通焉。淖齿既以去莒莒中人及齐亡臣相聚求湣王子欲立之。法章惧其诛己也久之乃敢自言 __「我湣王子也」__ 。於是莒人共立法章是为襄王。以保莒城而布告齐国中： __「王已立在莒矣。」__ 

---

![](assets/audios/046/52.mp3)

襄王既立立太史氏女为王后是为君王后生子建。太史敫曰： __「女不取媒因自嫁非吾种也汙吾世。」__ 终身不睹君王后。君王后贤不以不睹故失人子之礼。

---

![](assets/audios/046/53.mp3)

襄王在莒五年田单以即墨攻破燕军迎襄王於莒入临菑。齐故地尽复属齐。齐封田单为安平君。

---

![](assets/audios/046/54.mp3)

十四年秦击我刚寿。十九年襄王卒子建立。

---

![](assets/audios/046/55.mp3)

王建立六年秦攻赵齐楚救之。秦计曰： __「齐楚救赵亲则退兵不亲遂攻之。」__ 赵无食请粟於齐齐不听。周子曰： __「不如听之以退秦兵不听则秦兵不卻是秦之计中而齐楚之计过也。且赵之於齐楚扞蔽也犹齿之有脣也脣亡则齿寒。今日亡赵明日患及齐楚。且救赵之务宜若奉漏甕沃焦釜也。夫救赵高义也；卻秦兵显名也。义救亡国威卻彊秦之兵不务为此而务爱粟为国计者过矣。」__ 齐王弗听。秦破赵於长平四十馀万遂围邯郸。

---

![](assets/audios/046/56.mp3)

十六年秦灭周。君王后卒。二十三年秦置东郡。二十八年王入朝秦秦王政置酒咸阳。三十五年秦灭韩。三十七年秦灭赵。三十八年燕使荆轲刺秦王秦王觉杀轲。明年秦破燕燕王亡走辽东。明年秦灭魏秦兵次於历下。四十二年秦灭楚。明年虏代王嘉灭燕王喜。

---

![](assets/audios/046/57.mp3)

四十四年秦兵击齐。齐王听相后胜计不战以兵降秦。秦虏王建迁之共。遂灭齐为郡。天下壹并於秦秦王政立号为皇帝。始君王后贤事秦谨与诸侯信齐亦东边海上秦日夜攻三晋、燕、楚五国各自救於秦以故王建立四十馀年不受兵。君王后死后胜相齐多受秦间金多使宾客入秦秦又多予金客皆为反间劝王去从朝秦不脩攻战之备不助五国攻秦秦以故得灭五国。五国已亡秦兵卒入临淄民莫敢格者。王建遂降迁於共。故齐人怨王建不蚤与诸侯合从攻秦听奸臣宾客以亡其国歌之曰： __「松耶柏耶？住建共者客耶？」__ 疾建用客之不详也。

---

![bg left](assets/images/simaqian.webp)

![](assets/audios/046/58.mp3)

太史公曰：盖孔子晚而喜易。易之为术幽明远矣非通人达才孰能注意焉！故周太史之卦田敬仲完占至十世之後；及完奔齐懿仲卜之亦云。田乞及常所以比犯二君专齐国之政非必事势之渐然也盖若遵厌兆祥云。

---

![](assets/audios/046/59.mp3)

田完避难奔于大姜；始辞羁旅终然凤皇。物莫两盛代五其昌。二君比犯三晋争强。和始擅命威遂称王。祭急燕、赵弟列康、庄。秦假东帝莒立法章。王建失国松柏苍苍。