---
marp: true
title: 晋世家
theme: uncover
paginate: true
---

# 晋世家

---

![](assets/audios/039/1.mp3)

晋唐叔虞者周武王子而成王弟。初武王与叔虞母会时梦天谓武王曰： __「余命女生子名虞余与之唐。」__ 及生子文在其手曰 __「虞」__ 故遂因命之曰虞。

---

![](assets/audios/039/2.mp3)

武王崩成王立唐有乱周公诛灭唐。成王与叔虞戏削桐叶为珪以与叔虞曰： __「以此封若。」__ 史佚因请择日立叔虞。成王曰： __「吾与之戏耳。」__ 史佚曰： __「天子无戏言。言则史书之礼成之乐歌之。」__ 於是遂封叔虞於唐。唐在河、汾之东方百里故曰唐叔虞。姓姬氏字子于。

---

![](assets/audios/039/3.mp3)

唐叔子燮是为晋侯。晋侯子宁族是为武侯。武侯之子服人是为成侯。成侯子福是为厉侯。厉侯之子宜臼是为靖侯。靖侯已来年纪可推。自唐叔至靖侯五世无其年数。

---

![](assets/audios/039/4.mp3)

靖侯十七年周厉王迷惑暴虐国人作乱厉王出奔于彘大臣行政故曰 __「共和」__ 。

---

![](assets/audios/039/5.mp3)

十八年靖侯卒子釐侯司徒立。釐侯十四年周宣王初立。十八年釐侯卒子献侯籍立。献侯十一年卒子穆侯费王立。

---

![](assets/audios/039/6.mp3)

穆侯四年取齐女姜氏为夫人。七年伐条。生太子仇。十年伐千亩有功。生少子名曰成师。晋人师服曰： __「异哉君之命子也！太子曰仇仇者雠也。少子曰成师成师大号成之者也。名自命也；物自定也。今適庶名反逆此後晋其能毋乱乎？」__ 

---

![](assets/audios/039/7.mp3)

二十七年穆侯卒弟殇叔自立太子仇出奔。殇叔三年周宣王崩。四年穆侯太子仇率其徒袭殇叔而立是为文侯。

---

![](assets/audios/039/8.mp3)

文侯十年周幽王无道犬戎杀幽王周东徙。而秦襄公始列为诸侯。

---

![](assets/audios/039/9.mp3)

三十五年文侯仇卒子昭侯伯立。

---

![](assets/audios/039/10.mp3)

昭侯元年封文侯弟成师于曲沃。曲沃邑大於翼。翼晋君都邑也。成师封曲沃号为桓叔。靖侯庶孙栾宾相桓叔。桓叔是时年五十八矣好德晋国之众皆附焉。君子曰： __「晋之乱其在曲沃矣。末大於本而得民心不乱何待！」__ 

---

![](assets/audios/039/11.mp3)

七年晋大臣潘父弑其君昭侯而迎曲沃桓叔。桓叔欲入晋晋人兵攻桓叔。桓叔败还归曲沃。晋人共立昭侯子平为君是为孝侯。诛潘父。

---

![](assets/audios/039/12.mp3)

孝侯八年曲沃桓叔卒子鳝代桓叔是为曲沃庄伯。孝侯十五年曲沃庄伯弑其君晋孝侯于翼。晋人攻曲沃庄伯庄伯复入曲沃。晋人复立孝侯子郄为君是为鄂侯。

---

![](assets/audios/039/13.mp3)

鄂侯二年鲁隐公初立。

---

![](assets/audios/039/14.mp3)

鄂侯六年卒。曲沃庄伯闻晋鄂侯卒乃兴兵伐晋。周平王使虢公将兵伐曲沃庄伯庄伯走保曲沃。晋人共立鄂侯子光是为哀侯。

---

![](assets/audios/039/15.mp3)

哀侯二年曲沃庄伯卒子称代庄伯立是为曲沃武公。哀侯六年鲁弑其君隐公。哀侯八年晋侵陉廷。陉廷与曲沃武公谋九年伐晋于汾旁虏哀侯。晋人乃立哀侯子小子为君是为小子侯。

---

![](assets/audios/039/16.mp3)

小子元年曲沃武公使韩万杀所虏晋哀侯。曲沃益彊晋无如之何。

---

![](assets/audios/039/17.mp3)

晋小子之四年曲沃武公诱召晋小子杀之。周桓王使虢仲伐曲沃武公武公入于曲沃乃立晋哀侯弟缗为晋侯。

---

![](assets/audios/039/18.mp3)

晋侯缗四年宋执郑祭仲而立突为郑君。晋侯十九年齐人管至父弑其君襄公。

---

![](assets/audios/039/19.mp3)

晋侯二十八年齐桓公始霸。曲沃武公伐晋侯缗灭之尽以其宝器赂献于周釐王。釐王命曲沃武公为晋君列为诸侯於是尽并晋地而有之。

---

![](assets/audios/039/20.mp3)

曲沃武公已即位三十七年矣更号曰晋武公。晋武公始都晋国前即位曲沃通年三十八年。

---

![](assets/audios/039/21.mp3)

武公称者先晋穆侯曾孙也曲沃桓叔孙也。桓叔者始封曲沃。武公庄伯子也。自桓叔初封曲沃以至武公灭晋也凡六十七岁而卒代晋为诸侯。武公代晋二岁卒。与曲沃通年即位凡三十九年而卒。子献公诡诸立。

---

![](assets/audios/039/22.mp3)

献公元年周惠王弟穨攻惠王惠王出奔居郑之栎邑。

---

![](assets/audios/039/23.mp3)

五年伐骊戎得骊姬、骊姬弟俱爱幸之。

---

![](assets/audios/039/24.mp3)

八年士蔿说公曰： __「故晋之群公子多不诛乱且起。」__ 乃使尽杀诸公子而城聚都之命曰绛始都绛。九年晋群公子既亡奔虢虢以其故再伐晋弗克。十年晋欲伐虢士蔿曰： __「且待其乱。」__ 

---

![](assets/audios/039/25.mp3)

十二年骊姬生奚齐。献公有意废太子乃曰： __「曲沃吾先祖宗庙所在而蒲边秦屈边翟不使诸子居之我惧焉。」__ 於是使太子申生居曲沃公子重耳居蒲公子夷吾居屈。献公与骊姬子奚齐居绛。晋国以此知太子不立也。太子申生其母齐桓公女也曰齐姜早死。申生同母女弟为秦穆公夫人。重耳母翟之狐氏女也。夷吾母重耳母女弟也。献公子八人而太子申生、重耳、夷吾皆有贤行。及得骊姬乃远此三子。

---

![](assets/audios/039/26.mp3)

十六年晋献公作二军。公将上军太子申生将下军赵夙御戎毕万为右伐灭霍灭魏灭耿。还为太子城曲沃赐赵夙耿赐毕万魏以为大夫。士蔿曰： __「太子不得立矣。分之都城而位以卿先为之极又安得立！不如逃之无使罪至。为吴太伯不亦可乎犹有令名。」__ 太子不从。卜偃曰： __「毕万之後必大。」__ 万盈数也；魏大名也。以是始赏天开之矣。天子曰兆民诸侯曰万民今命之大以从盈数其必有众。」__ 初毕万卜仕於晋国遇屯之比。辛廖占之曰： __「吉。」__ 屯固比入吉孰大焉。其後必蕃昌。」__ 

---

![](assets/audios/039/27.mp3)

十七年晋侯使太子申生伐东山。里克谏献公曰： __「太子奉冢祀社稷之粢盛以朝夕视君膳者也故曰冢子。君行则守有守则从从曰抚军守曰监国古之制也。夫率师专行谋也；誓军旅君与国政之所图也：非太子之事也。师在制命而已禀命则不威专命则不孝故君之嗣適不可以帅师。君失其官率师不威将安用之？」__ 公曰： __「寡人有子未知其太子谁立。」__ 里克不对而退见太子。太子曰： __「吾其废乎？」__ 里克曰： __「太子勉之！教以军旅」__ 不共是惧何故废乎？且子惧不孝毋惧不得立。修己而不责人则免於难。」__ 太子帅师公衣之偏衣佩之金玦。里克谢病不从太子。太子遂伐东山。

---

![](assets/audios/039/28.mp3)

十九年献公曰： __「始吾先君庄伯、武公之诛晋乱而虢常助晋伐我又匿晋亡公子果为乱。弗诛後遗子孙忧。」__ 乃使荀息以屈产之乘假道於虞。虞假道遂伐虢取其下阳以归。

---

![](assets/audios/039/29.mp3)

献公私谓骊姬曰： __「吾欲废太子以奚齐代之。」__ 骊姬泣曰： __「太子之立诸侯皆已知之而数将兵百姓附之柰何以贱妾之故废適立庶？君必行之妾自杀也。」__ 骊姬详誉太子而阴令人谮恶太子而欲立其子。

---

![](assets/audios/039/30.mp3)

二十一年骊姬谓太子曰： __「君梦见齐姜太子祭曲沃归釐於君。」__ 太子於是祭其母齐姜於曲沃上其荐胙於献公。献公时出猎置胙於宫中。骊姬使人置毒药胙中。居二日献公从猎来还宰人上胙献公献公欲飨之。骊姬从旁止之曰： __「胙所从来远宜试之。」__ 祭地地坟；与犬犬死；与小臣小臣死。骊姬泣曰： __「太子何忍也！其父而欲弑代之况他人乎？且君老矣旦暮之人曾不能待而欲弑之！」__ 谓献公曰： __「太子所以然者不过以妾及奚齐之故。妾原子母辟之他国若早自杀毋徒使母子为太子所鱼肉也。始君欲废之妾犹恨之；至於今妾殊自失於此。」__ 太子闻之奔新城。献公怒乃诛其傅杜原款。或谓太子曰： __「为此药者乃骊姬也太子何不自辞明之？」__ 太子曰： __「吾君老矣非骊姬寝不安食不甘。即辞之君且怒之。不可。」__ 或谓太子曰： __「可奔他国。」__ 

---

![](assets/audios/039/31.mp3)

太子曰： __「被此恶名以出人谁内我？我自杀耳。」__ 十二月戊申申生自杀於新城。

---

![](assets/audios/039/32.mp3)

此时重耳、夷吾来朝。人或告骊姬曰： __「二公子怨骊姬谮杀太子。」__ 骊姬恐因谮二公子： __「申生之药胙二公子知之。」__ 二子闻之恐重耳走蒲夷吾走屈保其城自备守。初献公使士蔿为二公子筑蒲、屈城弗就。夷吾以告公公怒士蔿。士蔿谢曰： __「边城少寇安用之？」__ 退而歌曰： __「狐裘蒙茸一国三公吾谁適从！」__ 卒就城。及申生死二子亦归保其城。

---

![](assets/audios/039/33.mp3)

二十二年献公怒二子不辞而去果有谋矣乃使兵伐蒲。蒲人之宦者勃鞮命重耳促自杀。重耳逾垣宦者追斩其衣袪。重耳遂奔翟。使人伐屈屈城守不可下。

---

![](assets/audios/039/34.mp3)

是岁也晋复假道於虞以伐虢。虞之大夫宫之奇谏虞君曰： __「晋不可假道也是且灭虞。」__ 虞君曰： __「晋我同姓不宜伐我。」__ 宫之奇曰： __「太伯、虞仲太王之子也太伯亡去是以不嗣。虢仲、虢叔王季之子也为文王卿士其记勋在王室藏於盟府。将虢是灭何爱于虞？且虞之亲能亲於桓、庄之族乎？桓、庄之族何罪尽灭之。虞之与虢脣之与齿脣亡则齿寒。」__ 虞公不听遂许晋。宫之奇以其族去虞。其冬晋灭虢虢公丑奔周。还袭灭虞虏虞公及其大夫井伯百里奚以媵秦穆姬而修虞祀。荀息牵曩所遗虞屈产之乘马奉之献公献公笑曰： __「马则吾马齿亦老矣！」__ 

---

![](assets/audios/039/35.mp3)

二十三年献公遂贾华等伐屈屈溃。夷吾将奔翟。冀芮曰： __「不可重耳已在矣今往晋必移兵伐翟翟畏晋祸且及。不如走梁梁近於秦秦彊吾君百岁後可以求入焉。」__ 遂奔梁。二十五年晋伐翟翟以重耳故亦击晋於齧桑晋兵解而去。

---

![](assets/audios/039/36.mp3)

当此时晋彊西有河西与秦接境北边翟东至河内。

---

![](assets/audios/039/37.mp3)

骊姬弟生悼子。

---

![](assets/audios/039/38.mp3)

二十六年夏齐桓公大会诸侯於葵丘。晋献公病行後未至逢周之宰孔。宰孔曰： __「齐桓公益骄不务德而务远略诸侯弗平。君弟毋会毋如晋何。」__ 献公亦病复还归。病甚乃谓荀息曰： __「吾以奚齐为後年少诸大臣不服恐乱起子能立之乎？」__ 荀息曰： __「能。」__ 献公曰： __「何以为验？」__ 对曰： __「使死者复生生者不惭为之验。」__ 於是遂属奚齐於荀息。荀息为相主国政。秋九月献公卒。里克、邳郑欲内重耳以三公子之徒作乱谓荀息曰： __「三怨将起秦、晋辅之子将何如？」__ 荀息曰： __「吾不可负先君言。」__ 十月里克杀奚齐于丧次献公未葬也。荀息将死之或曰不如立奚齐弟悼子而傅之荀息立悼子而葬献公。十一月里克弑悼子于朝荀息死之。君子曰： __「诗所谓‘白珪之玷犹可磨也斯言之玷不可为也’其荀息之谓乎！不负其言。」__ 初献公将伐骊戎卜曰 __「齿牙为祸」__ 。

---

![](assets/audios/039/39.mp3)

及破骊戎获骊姬爱之竟以乱晋。

---

![](assets/audios/039/40.mp3)

里克等已杀奚齐、悼子使人迎公子重耳於翟欲立之。重耳谢曰： __「负父之命出奔父死不得脩人子之礼侍丧重耳何敢入！大夫其更立他子。」__ 还报里克里克使迎夷吾於梁。夷吾欲往吕省、郤芮曰： __「内犹有公子可立者而外求难信。计非之秦辅彊国之威以入恐危。」__ 乃使郤芮厚赂秦约曰： __「即得入请以晋河西之地与秦。」__ 及遗里克书曰： __「诚得立请遂封子於汾阳之邑。」__ 秦缪公乃兵送夷吾於晋。齐桓公闻晋内乱亦率诸侯如晋。秦兵与夷吾亦至晋齐乃使隰朋会秦俱入夷吾立为晋君是为惠公。齐桓公至晋之高梁而还归。

---

![](assets/audios/039/41.mp3)

惠公夷吾元年使邳郑谢秦曰： __「始夷吾以河西地许君今幸得入立。大臣曰：‘地者先君之地君亡在外何以得擅许秦者？’寡人争之弗能得故谢秦。」__ 亦不与里克汾阳邑而夺之权。四月周襄王使周公忌父会齐、秦大夫共礼晋惠公。惠公以重耳在外畏里克为变赐里克死。谓曰： __「微里子寡人不得立。虽然子亦杀二君一大夫为子君者不亦难乎？」__ 里克对曰： __「不有所废君何以兴？欲诛之其无辞乎？乃言为此！臣闻命矣。」__ 遂伏剑而死。於是邳郑使谢秦未还故不及难。

---

![](assets/audios/039/42.mp3)

晋君改葬恭太子申生。秋狐突之下国遇申生申生与载而告之曰： __「夷吾无礼余得请於帝将以晋与秦秦将祀余。」__ 狐突对曰： __「臣闻神不食非其宗君其祀毋乃绝乎？君其图之。」__ 申生曰： __「诺吾将复请帝。後十日新城西偏将有巫者见我焉。」__ 许之遂不见。及期而往复见申生告之曰： __「帝许罚有罪矣弊於韩。」__ 兒乃谣曰： __「恭太子更葬矣後十四年晋亦不昌昌乃在兄。」__ 

---

![](assets/audios/039/43.mp3)

邳郑使秦闻里克诛乃说秦缪公曰： __「吕省、郤称、冀芮实为不从。若重赂与谋出晋君入重耳事必就。」__ 秦缪公许之使人与归报晋厚赂三子。三子曰： __「币厚言甘此必邳郑卖我於秦。」__ 遂杀邳郑及里克、邳郑之党七舆大夫。邳郑子豹奔秦言伐晋缪公弗听。

---

![](assets/audios/039/44.mp3)

惠公之立倍秦地及里克诛七舆大夫国人不附。二年周使召公过礼晋惠公惠公礼倨召公讥之。

---

![](assets/audios/039/45.mp3)

四年晋饥乞籴於秦。缪公问百里奚」__ 百里奚曰： __「天菑流行国家代有救菑恤邻国之道也。与之。」__ 邳郑子豹曰： __「伐之。」__ 缪公曰： __「其君是恶其民何罪！」__ 卒与粟自雍属绛。

---

![](assets/audios/039/46.mp3)

五年秦饥请籴於晋。晋君谋之庆郑曰： __「以秦得立已而倍其地约。晋饥而秦贷我今秦饥请籴与之何疑？而谋之！」__ 虢射曰： __「往年天以晋赐秦秦弗知取而贷我。今天以秦赐晋晋其可以逆天乎？遂伐之。」__ 惠公用虢射谋不与秦粟而兵且伐秦。秦大怒亦兵伐晋。

---

![](assets/audios/039/47.mp3)

六年春秦缪公将兵伐晋。晋惠公谓庆郑曰： __「秦师深矣柰何？」__ 郑曰： __「秦内君君倍其赂；晋饥秦输粟秦饥而晋倍之乃欲因其饥伐之：其深不亦宜乎！」__ 晋卜御右庆郑皆吉。公曰： __「郑不孙。」__ 乃更令步阳御戎家仆徒为右进兵。九月壬戌秦缪公、晋惠公合战韩原。惠公马■不行秦兵至公窘召庆郑为御。郑曰： __「不用卜败不亦当乎！」__ 遂去。更令梁繇靡御虢射为右辂秦缪公。缪公壮士冒败晋军晋军败遂失秦缪公反获晋公以归。秦将以祀上帝。晋君姊为缪公夫人衰绖涕泣。公曰： __「得晋侯将以为乐今乃如此。且吾闻箕子见唐叔之初封曰‘其後必当大矣’晋庸可灭乎！」__ 乃与晋侯盟王城而许之归。晋侯亦使吕省等报国人曰： __「孤虽得归毋面目见社稷卜日立子圉。」__ 晋人闻之皆哭。秦缪公问吕省： __「晋国和乎？」__ 对曰： __「不和。

---

![](assets/audios/039/48.mp3)

小人惧失君亡亲不惮立子圉曰‘必报雠宁事戎、狄’。其君子则爱君而知罪以待秦命曰‘必报德’。有此二故不和。」__ 於是秦缪公更舍晋惠公餽之七牢。十一月归晋侯。晋侯至国诛庆郑修政教。谋曰： __「重耳在外诸侯多利内之。」__ 欲使人杀重耳於狄。重耳闻之如齐。

---

![](assets/audios/039/49.mp3)

八年使太子圉质秦。初惠公亡在梁梁伯以其女妻之生一男一女。梁伯卜之男为人臣女为人妾故名男为圉女为妾。

---

![](assets/audios/039/50.mp3)

十年秦灭梁。梁伯好土功治城沟」__ 民力罢怨其众数相惊曰 __「秦寇至」__ 民恐惑秦竟灭之。

---

![](assets/audios/039/51.mp3)

十三年晋惠公病内有数子。太子圉曰： __「吾母家在梁梁今秦灭之我外轻於秦而内无援於国。君即不起病大夫轻更立他公子。」__ 乃谋与其妻俱亡归。秦女曰： __「子一国太子辱在此。秦使婢子侍以固子之心。子亡矣我不从子亦不敢言。」__ 子圉遂亡归晋。十四年九月惠公卒太子圉立是为怀公。

---

![](assets/audios/039/52.mp3)

子圉之亡秦怨之乃求公子重耳欲内之。子圉之立畏秦之伐也。乃令国中诸从重耳亡者与期期尽不到者尽灭其家。狐突之子毛及偃从重耳在秦弗肯召。怀公怒囚狐突。突曰： __「臣子事重耳有年数矣今召之是教之反君也。何以教之？」__ 怀公卒杀狐突。秦缪公乃兵送内重耳使人告栾、郤之党为内应杀怀公於高梁入重耳。重耳立是为文公。

---

![](assets/audios/039/53.mp3)

晋文公重耳晋献公之子也。自少好士年十七有贤士五人：曰赵衰；狐偃咎犯文公舅也；贾佗；先轸；魏武子。自献公为太子时重耳固已成*人矣。献公即位重耳年二十一。献公十三年以骊姬故重耳备蒲城守秦。献公二十一年献公杀太子申生骊姬谗之恐不辞献公而守蒲城。献公二十二年献公使宦者履鞮趣杀重耳。重耳逾垣宦者逐斩其衣袪。重耳遂奔狄。狄其母国也。是时重耳年四十三。从此五士其馀不名者数十人至狄。

---

![](assets/audios/039/54.mp3)

狄伐咎如得二女：以长女妻重耳生伯鯈、叔刘；以少女妻赵衰生盾。居狄五岁而晋献公卒里克已杀奚齐、悼子乃使人迎欲立重耳。重耳畏杀因固谢不敢入。已而晋更迎其弟夷吾立之是为惠公。惠公七年畏重耳乃使宦者履鞮与壮士欲杀重耳。重耳闻之乃谋赵衰等曰： __「始吾奔狄非以为可用与以近易通故且休足。休足久矣固原徙之大国。夫齐桓公好善志在霸王收恤诸侯。今闻管仲、隰朋死此亦欲得贤佐盍往乎？」__ 於是遂行。重耳谓其妻曰： __「待我二十五年不来乃嫁。」__ 其妻笑曰： __「犁二十五年吾冢上柏大矣。虽然妾待子。」__ 重耳居狄凡十二年而去。

---

![](assets/audios/039/55.mp3)

过卫卫文公不礼。去过五鹿饥而从野人乞食野人盛土器中进之。重耳怒。赵衰曰： __「土者有土也君其拜受之。」__ 

---

![](assets/audios/039/56.mp3)

至齐齐桓公厚礼而以宗女妻之有马二十乘重耳安之。重耳至齐二岁而桓公卒会竖刀等为内乱齐孝公之立诸侯兵数至。留齐凡五岁。重耳爱齐女毋去心。赵衰、咎犯乃於桑下谋行。齐女侍者在桑上闻之以告其主。其主乃杀侍者劝重耳趣行。重耳曰： __「人生安乐孰知其他！必死於此不能去。」__ 齐女曰： __「子一国公子穷而来此数士者以子为命。子不疾反国报劳臣而怀女德窃为子羞之。且不求何时得功？」__ 乃与赵衰等谋醉重耳载以行。行远而觉重耳大怒引戈欲杀咎犯。咎犯曰： __「杀臣成子偃之原也。」__ 重耳曰： __「事不成我食舅氏之肉。」__ 咎犯曰： __「事不成犯肉腥臊何足食！」__ 乃止遂行。

---

![](assets/audios/039/57.mp3)

过曹曹共公不礼欲观重耳骈胁。曹大夫釐负羁曰： __「晋公子贤又同姓穷来过我柰何不礼！」__ 共公不从其谋。负羁乃私遗重耳食置璧其下。重耳受其食还其璧。

---

![](assets/audios/039/58.mp3)

去过宋。宋襄公新困兵於楚伤於泓闻重耳贤乃以国礼礼於重耳。

---

![](assets/audios/039/59.mp3)

过郑郑文公弗礼。郑叔瞻谏其君曰： __「晋公子贤而其从者皆国相且又同姓。郑之出自厉王而晋之出自武王。」__ 郑君曰： __「诸侯亡公子过此者众安可尽礼！」__ 叔瞻曰： __「君不礼不如杀之且後为国患。」__ 郑君不听。

---

![](assets/audios/039/60.mp3)

重耳去之楚楚成王以適诸侯礼待之重耳谢不敢当。赵衰曰： __「子亡在外十馀年小国轻子况大国乎？今楚大国而固遇子子其毋让此天开子也。」__ 遂以客礼见之。成王厚遇重耳重耳甚卑。成王曰： __「子即反国何以报寡人？」__ 重耳曰： __「羽毛齿角玉帛君王所馀未知所以报。」__ 王曰： __「虽然何以报不穀？」__ 重耳曰： __「即不得已与君王以兵车会平原广泽请辟王三舍。」__ 楚将子玉怒曰： __「王遇晋公子至厚今重耳言不孙请杀之。」__ 成王曰： __「晋公子贤而困於外久从者皆国器此天所置庸可杀乎？且言何以易之！」__ 居楚数月而晋太子圉亡秦秦怨之；闻重耳在楚乃召之。成王曰： __「楚远更数国乃至晋。秦晋接境秦君贤子其勉行！」__ 厚送重耳。

---

![](assets/audios/039/61.mp3)

重耳至秦缪公以宗女五人妻重耳故子圉妻与往。重耳不欲受司空季子曰： __「其国且伐况其故妻乎！且受以结秦亲而求入子乃拘小礼忘大丑乎！」__ 遂受。缪公大欢与重耳饮。赵衰歌黍苗诗。缪公曰： __「知子欲急反国矣。」__ 赵衰与重耳下再拜曰： __「孤臣之仰君如百穀之望时雨。」__ 是时晋惠公十四年秋。惠公以九月卒子圉立。十一月葬惠公。十二月晋国大夫栾、郤等闻重耳在秦皆阴来劝重耳、赵衰等反国为内应甚众。於是秦缪公乃兵与重耳归晋。晋闻秦兵来亦兵拒之。然皆阴知公子重耳入也。唯惠公之故贵臣吕、郤之属不欲立重耳。重耳出亡凡十九岁而得入时年六十二矣晋人多附焉。

---

![](assets/audios/039/62.mp3)

文公元年春秦送重耳至河。咎犯曰： __「臣从君周旋天下过亦多矣。臣犹知之况於君乎？请从此去矣。」__ 重耳曰： __「若反国所不与子犯共者河伯视之！」__ 乃投璧河中以与子犯盟。是时介子推从在船中乃笑曰： __「天实开公子而子犯以为己功而要市於君固足羞也。吾不忍与同位。」__ 乃自隐渡河。秦兵围令狐晋军于庐柳。二月辛丑咎犯与秦晋大夫盟于郇。壬寅重耳入于晋师。丙午入于曲沃。丁未朝于武宫即位为晋君是为文公。群臣皆往。怀公圉奔高梁。戊申使人杀怀公。

---

![](assets/audios/039/63.mp3)

怀公故大臣吕省、郤芮本不附文公文公立恐诛乃欲与其徒谋烧公宫杀文公。文公不知。始尝欲杀文公宦者履鞮知其谋欲以告文公解前罪求见文公。文公不见使人让曰： __「蒲城之事女斩予袪。其後我从狄君猎女为惠公来求杀我。惠公与女期三日至而女一日至何也？女其念之。」__ 宦者曰： __「臣刀锯之馀不敢以二心事君倍主故得罪於君。君已反国其毋蒲、翟乎？且管仲射钩桓公以霸。今刑馀之人以事告而君不见祸又且及矣。」__ 於是见之遂以吕、郤等告文公。文公欲召吕、郤吕、郤等党多文公恐初入国国人卖己乃为微行会秦缪公於王城国人莫知。三月己丑吕、郤等果反焚公宫不得文公。文公之卫徒与战吕、郤等引兵欲奔秦缪公诱吕、郤等杀之河上晋国复而文公得归。夏迎夫人於秦秦所与文公妻者卒为夫人。秦送三千人为卫以备晋乱。

---

![](assets/audios/039/64.mp3)

文公修政施惠百姓。赏从亡者及功臣大者封邑小者尊爵。未尽行赏周襄王以弟带难出居郑地来告急晋。晋初定欲兵恐他乱起是以赏从亡未至隐者介子推。推亦不言禄禄亦不及。推曰： __「献公子九人唯君在矣。惠、怀无亲外内弃之；天未绝晋必将有主主晋祀者非君而谁？天实开之二三子以为己力不亦诬乎？窃人之财犹曰是盗况贪天之功以为己力乎？下冒其罪上赏其奸上下相蒙难与处矣！」__ 其母曰： __「盍亦求之以死谁懟？」__ 推曰： __「尤而效之罪有甚焉。且出怨言不食其禄。」__ 母曰： __「亦使知之若何？」__ 对曰： __「言身之文也；身欲隐安用文之？文之是求显也。」__ 其母曰： __「能如此乎？与女偕隐。」__ 至死不复见。

---

![](assets/audios/039/65.mp3)

介子推从者怜之乃悬书宫门曰： __「龙欲上天五蛇为辅。龙已升云四蛇各入其宇一蛇独怨终不见处所。」__ 文公出见其书曰： __「此介子推也。吾方忧王室未图其功。」__ 使人召之则亡。遂求所在闻其入釂上山中於是文公环绵上山中而封之以为介推田号曰介山 __「以记吾过且旌善人」__ 。

---

![](assets/audios/039/66.mp3)

从亡贱臣壶叔曰； __「君三行赏赏不及臣敢请罪。」__ 文公报曰： __「夫导我以仁义防我以德惠此受上赏。辅我以行卒以成立此受次赏。矢石之难汗马之劳此复受次赏。若以力事我而无补吾缺者此复受次赏。三赏之後故且及子。」__ 晋人闻之皆说。

---

![](assets/audios/039/67.mp3)

二年春秦军河上将入王。赵衰曰； __「求霸莫如入王尊周。周晋同姓晋不先入王後秦入之毋以令于天下。方今尊王晋之资也。」__ 三月甲辰晋乃兵至阳樊围温入襄王于周。四月杀王弟带。周襄王赐晋河内阳樊之地。

---

![](assets/audios/039/68.mp3)

四年楚成王及诸侯围宋宋公孙固如晋告急。先轸曰： __「报施定霸於今在矣。」__ 狐偃曰： __「楚新得曹而初婚於卫若伐曹、卫楚必救之则宋免矣。」__ 於是晋作三军。赵衰举郤縠将中军郤臻佐之；使狐偃将上军狐毛佐之命赵衰为卿；栾枝将下军先轸佐之；荀林父御戎魏焠为右：往伐。冬十二月晋兵先下山东而以原封赵衰。

---

![](assets/audios/039/69.mp3)

五年春晋文公欲伐曹假道於卫卫人弗许。还自河南度侵曹伐卫。正月取五鹿。二月晋侯、齐侯盟于敛盂。」__ 卫侯请盟晋晋人不许。卫侯欲与楚国人不欲故出其君以说晋。卫侯居襄牛公子买守卫。楚救卫不卒。晋侯围曹。三月丙午晋师入曹数之以其不用釐负羁言而用美女乘轩者三百人也。令军毋入僖负羁宗家以报德。楚围宋宋复告急晋。文公欲救则攻楚为楚尝有德不欲伐也；欲释宋宋又尝有德於晋：患之。先轸曰： __「执曹伯分曹、卫地以与宋楚急曹、卫其势宜释宋。」__ 於是文公从之而楚成王乃引兵归。

---

![](assets/audios/039/70.mp3)

楚将子玉曰： __「王遇晋至厚今知楚急曹、卫而故伐之是轻王。」__ 王曰： __「晋侯亡在外十九年困日久矣果得反国险?戹尽知之能用其民天之所开不可当。」__ 子玉请曰： __「非敢必有功原以间执谗慝之口也。」__ 楚王怒少与之兵。於是子玉使宛春告晋： __「请复卫侯而封曹臣亦释宋。」__ 咎犯曰： __「子玉无礼矣君取一臣取二勿许。」__ 先轸曰： __「定人之谓礼。楚一言定三国子一言而亡之我则毋礼。不许楚是弃宋也。不如私许曹、卫以诱之执宛春以怒楚既战而後图之。」__ 晋侯乃囚宛春於卫且私许复曹、卫。曹、卫告绝於楚。楚得臣怒击晋师晋师退。军吏曰： __「为何退？」__ 文公曰： __「昔在楚约退三舍可倍乎！」__ 楚师欲去得臣不肯。四月戊辰宋公、齐将、秦将与晋侯次城濮。己巳与楚兵合战楚兵败得臣收馀兵去。甲午晋师还至衡雍作王宫于践土。

---

![](assets/audios/039/71.mp3)

初郑助楚楚败惧使人请盟晋侯。晋侯与郑伯盟。

---

![](assets/audios/039/72.mp3)

五月丁未献楚俘於周驷介百乘徒兵千。天子使王子虎命晋侯为伯赐大辂彤弓矢百玈弓矢千秬鬯一卣珪瓚虎贲三百人。晋侯三辞然后稽受之。周作晋文侯命： __「王若曰：父义和丕显文、武能慎明德昭登於上布闻在下维时上帝集厥命于文、武。恤朕身、继予一人永其在位。」__ 於是晋文公称伯。癸亥王子虎盟诸侯於王庭。

---

![](assets/audios/039/73.mp3)

晋焚楚军火数日不息文公叹。左右曰： __「胜楚而君犹忧何？」__ 文公曰： __「吾闻能战胜安者唯圣人是以惧。且子玉犹在庸可喜乎！」__ 子玉之败而归楚成王怒其不用其言贪与晋战让责子玉子玉自杀。晋文公曰： __「我击其外楚诛其内内外相应。」__ 於是乃喜。

---

![](assets/audios/039/74.mp3)

六月晋人复入卫侯。壬午晋侯度河北归国。行赏狐偃为。或曰： __「城濮之事先轸之谋。」__ 文公曰： __「城濮之事偃说我毋失信。先轸曰‘军事胜为右’吾用之以胜。然此一时之说偃言万世之功柰何以一时之利而加万世功乎？是以先之。」__ 

---

![](assets/audios/039/75.mp3)

冬晋侯会诸侯於温欲率之朝周。力未能恐其有畔者乃使人言周襄王狩于河阳。壬申遂率诸侯朝王於践土。孔子读史记至文公曰 __「诸侯无召王」__ 、 __「王狩河阳」__ 者春秋讳之也。

---

![](assets/audios/039/76.mp3)

丁丑诸侯围许。曹伯臣或说晋侯曰： __「齐桓公合诸侯而国异姓今君为会而灭同姓。曹叔振铎之後；晋唐叔之後。合诸侯而灭兄弟非礼。」__ 晋侯说复曹伯。

---

![](assets/audios/039/77.mp3)

於是晋始作三行。荀林父将中行先縠将右行先蔑将左行。

---

![](assets/audios/039/78.mp3)

七年晋文公、秦缪公共围郑以其无礼於文公亡过时及城濮时郑助楚也。围郑欲得叔瞻。叔瞻闻之自杀。郑持叔瞻告晋。晋曰： __「必得郑君而甘心焉。」__ 郑恐乃间令使谓秦缪公曰： __「亡郑厚晋於晋得矣而秦未为利。君何不解郑得为东道交？」__ 秦伯说罢兵。晋亦罢兵。

---

![](assets/audios/039/79.mp3)

九年冬晋文公卒子襄公欢立。是岁郑伯亦卒。

---

![](assets/audios/039/80.mp3)

郑人或卖其国於秦秦缪公兵往袭郑。十二月秦兵过我郊。襄公元年春秦师过周无礼王孙满讥之。兵至滑郑贾人弦高将市于周遇之以十二牛劳秦师。秦师惊而还灭滑而去。

---

![](assets/audios/039/81.mp3)

晋先轸曰： __「秦伯不用蹇叔反其众心此可击。」__ 栾枝曰： __「未报先君施於秦击之不可。」__ 先轸曰： __「秦侮吾孤伐吾同姓何德之报？」__ 遂击之。襄公墨衰绖。四月败秦师于殽虏秦三将孟明视、西乞秫、白乙丙以归。遂墨以葬文公。文公夫人秦女谓襄公曰： __「秦欲得其三将戮之。」__ 公许遣之。先轸闻之谓襄公曰： __「患生矣。」__ 轸乃追秦将。秦将渡河已在船中顿谢卒不反。

---

![](assets/audios/039/82.mp3)

後三年秦果使孟明伐晋报殽之败取晋汪以归。四年秦缪公大兴兵伐我度河取王官封殽尸而去。晋恐不敢出遂城守。五年晋伐秦取新城报王官役也。

---

![](assets/audios/039/83.mp3)

六年赵衰成子、栾贞子、咎季子犯、霍伯皆卒。赵盾代赵衰执政。

---

![](assets/audios/039/84.mp3)

七年八月襄公卒。太子夷皋少。晋人以难故欲立长君。赵盾曰： __「立襄公弟雍。好善而长先君爱之；且近於秦秦故好也。立善则固事长则顺奉爱则孝结旧好则安。」__ 贾季曰： __「不如其弟乐。辰嬴嬖於二君立其子民必安之。」__ 赵盾曰： __「辰嬴贱班在九人下其子何震之有！且为二君嬖淫也。为先君子不能求大而出在小国僻也。母淫子僻无威；陈小而远无援：将何可乎！」__ 使士会如秦迎公子雍。贾季亦使人召公子乐於陈。赵盾废贾季以其杀阳处父。十月葬襄公。十一月贾季奔翟。是岁秦缪公亦卒。

---

![](assets/audios/039/85.mp3)

灵公元年四月秦康公曰： __「昔文公之入也无卫故有吕、郤之患。」__ 乃多与公子雍卫。太子母缪嬴日夜抱太子以号泣於朝曰： __「先君何罪？其嗣亦何罪？舍適而外求君将安置此？」__ 出朝则抱以適赵盾所顿曰： __「先君奉此子而属之子曰‘此子材吾受其赐；不材吾怨子’。今君卒言犹在耳而弃之若何？」__ 赵盾与诸大夫皆患缪嬴且畏诛乃背所迎而立太子夷皋是为灵公。兵以距秦送公子雍者。赵盾为将往击秦败之令狐。先蔑、随会亡奔秦。秋齐、宋、卫、郑、曹、许君皆会赵盾盟於扈以灵公初立故也。

---

![](assets/audios/039/86.mp3)

四年伐秦取少梁。秦亦取晋之郩。六年秦康公伐晋取羁马。晋侯怒使赵盾、赵穿、郤缺击秦大战河曲赵穿最有功。七年晋六卿患随会之在秦常为晋乱乃详令魏寿馀反晋降秦。秦使随会之魏因执会以归晋。

---

![](assets/audios/039/87.mp3)

八年周顷王崩公卿争权故不赴。晋使赵盾以车八百乘平周乱而立匡王。是年楚庄王初即位。十二年齐人弑其君懿公。

---

![](assets/audios/039/88.mp3)

十四年灵公壮侈厚敛以彫墙。」__ 从台上弹人观其避丸也。宰夫胹熊蹯不熟灵公怒杀宰夫使妇人持其尸出弃之过朝。赵盾、随会前数谏不听；已又见死人手二人前谏。随会先谏不听。灵公患之使鉏麑刺赵盾。盾闺门开居处节鉏麑退叹曰： __「杀忠臣弃君命罪一也。」__ 遂触树而死。

---

![](assets/audios/039/89.mp3)

初盾常田山见桑下有饿人。饿人示眯明也。盾与之食食其半。问其故曰： __「宦三年未知母之存不原遗母。」__ 盾义之益与之饭肉。已而为晋宰夫赵盾弗复知也。九月晋灵公饮赵盾酒伏甲将攻盾。公宰示眯明知之恐盾醉不能起而进曰： __「君赐臣觞三行可以罢。」__ 欲以去赵盾令先毋及难。盾既去灵公伏士未会先纵齧狗名敖。明为盾搏杀狗。盾曰： __「弃人用狗虽猛何为。」__ 然不知明之为阴德也。已而灵公纵伏士出逐赵盾示眯明反击灵公之伏士伏士不能进而竟脱盾。盾问其故曰： __「我桑下饿人。」__ 问其名弗告。明亦因亡去。

---

![](assets/audios/039/90.mp3)

盾遂奔未出晋境。乙丑盾昆弟将军赵穿袭杀灵公於桃园而迎赵盾。赵盾素贵得民和；灵公少侈民不附故为弑易。盾复位。晋太史董狐书曰 __「赵盾弑其君」__ 以视於朝。盾曰： __「弑者赵穿我无罪。」__ 太史曰： __「子为正卿而亡不出境反不诛国乱非子而谁？」__ 孔子闻之曰： __「董狐古之良史也书法不隐。宣子良大夫也为法受恶。惜也出疆乃免。」__ 

---

![](assets/audios/039/91.mp3)

赵盾使赵穿迎襄公弟黑臀于周而立之是为成公。

---

![](assets/audios/039/92.mp3)

成公者文公少子其母周女也。壬申朝于武宫。

---

![](assets/audios/039/93.mp3)

成公元年赐赵氏为公族。伐郑郑倍晋故也。三年郑伯初立附晋而弃楚。楚怒伐郑晋往救之。

---

![](assets/audios/039/94.mp3)

六年伐秦虏秦将赤。

---

![](assets/audios/039/95.mp3)

七年成公与楚庄王争彊会诸侯于扈。陈畏楚不会。晋使中行桓子伐陈因救郑与楚战败楚师。是年成公卒子景公据立。

---

![](assets/audios/039/96.mp3)

景公元年春陈大夫夏徵舒弑其君灵公。二年楚庄王伐陈诛徵舒。

---

![](assets/audios/039/97.mp3)

三年楚庄王围郑郑告急晋。晋使荀林父将中军随会将上军赵朔将下军郤克、栾书、先縠、韩厥、巩朔佐之。六月至河。闻楚已服郑郑伯肉袒与盟而去荀林父欲还。先縠曰： __「凡来救郑不至不可将率离心。」__ 卒度河。楚已服郑欲饮马于河为名而去。楚与晋军大战。郑新附楚畏之反助楚攻晋。晋军败走河争度船中人指甚众。楚虏我将智■。归而林父曰： __「臣为督将军败当诛请死。」__ 景公欲许之。随会曰： __「昔文公之与楚战城濮成王归杀子玉而文公乃喜。今楚已败我师又诛其将是助楚杀仇也。」__ 乃止。

---

![](assets/audios/039/98.mp3)

四年先縠以计而败晋军河上恐诛乃奔翟与翟谋伐晋。晋觉乃族縠。縠先轸子也。

---

![](assets/audios/039/99.mp3)

五年伐郑为助楚故也。是时楚庄王彊以挫晋兵河上也。

---

![](assets/audios/039/100.mp3)

六年楚伐宋宋来告急晋晋欲救之伯宗谋曰： __「楚天方开之不可当。」__ 乃使解扬绐为救宋。郑人执与楚楚厚赐使反其言令宋急下。解扬绐许之卒致晋君言。楚欲杀之或谏乃归解扬。

---

![](assets/audios/039/101.mp3)

七年晋使随会灭赤狄。

---

![](assets/audios/039/102.mp3)

八年使郤克於齐。齐顷公母从楼上观而笑之。所以然者郤克偻而鲁使蹇卫使眇故齐亦令人如之以导客。郤克怒归至河上曰： __「不报齐者河伯视之！」__ 至国请君欲伐齐。景公问知其故曰： __「子之怨安足以烦国！」__ 弗听。魏文子请老休辟郤克克执政。

---

![](assets/audios/039/103.mp3)

九年楚庄王卒。晋伐齐齐使太子彊为质於晋晋兵罢。

---

![](assets/audios/039/104.mp3)

十一年春齐伐鲁取隆。鲁告急卫卫与鲁皆因郤克告急於晋。晋乃使郤克、栾书、韩厥以兵车八百乘与鲁、卫共伐齐。夏与顷公战於鞍伤困顷公。顷公乃与其右易位下取饮以得脱去。齐师败走晋追北至齐。顷公献宝器以求平不听。郤克曰： __「必得萧桐侄子为质。」__ 齐使曰： __「萧桐侄子顷公母；顷公母犹晋君母柰何必得之？不义请复战。」__ 晋乃许与平而去。

---

![](assets/audios/039/105.mp3)

楚申公巫臣盗夏姬以奔晋晋以巫臣为邢大夫。

---

![](assets/audios/039/106.mp3)

十二年冬齐顷公如晋欲上尊晋景公为王景公让不敢。晋始作六军韩厥、巩朔、赵穿、荀骓、

---

![](assets/audios/039/107.mp3)

十三年鲁成公朝晋晋弗敬鲁怒去倍晋。晋伐郑取氾。

---

![](assets/audios/039/108.mp3)

十四年梁山崩。问伯宗伯宗以为不足怪也。

---

![](assets/audios/039/109.mp3)

十六年楚将子反怨巫臣灭其族。巫臣怒遗子反书曰： __「必令子罢於奔命！」__ 乃请使吴令其子为吴行人教吴乘车用兵。吴晋始通约伐楚。

---

![](assets/audios/039/110.mp3)

十七年诛赵同、赵括族灭之。韩厥曰： __「赵衰、赵盾之功岂可忘乎？柰何绝祀！」__ 乃复令赵庶子武为赵後复与之邑。

---

![](assets/audios/039/111.mp3)

十九年夏景公病立其太子寿曼为君是为厉公。後月馀景公卒。

---

![](assets/audios/039/112.mp3)

厉公元年初立欲和诸侯与秦桓公夹河而盟。归而秦倍盟与翟谋伐晋。三年使吕相让秦因与诸侯伐秦。至泾败秦於麻隧虏其将成差。

---

![](assets/audios/039/113.mp3)

五年三郤谗伯宗杀之。伯宗以好直谏得此祸国人以是不附厉公。

---

![](assets/audios/039/114.mp3)

六年春郑倍晋与楚盟晋怒。栾书曰： __「不可以当吾世而失诸侯。」__ 乃兵。厉公自将五月度河。闻楚兵来救范文子请公欲还。郤至曰： __「兵诛逆见彊辟之无以令诸侯。」__ 遂与战。癸巳射中楚共王目楚兵败於鄢陵。子反收馀兵拊循欲复战晋患之。共王召子反其侍者竖阳穀进酒子反醉不能见。王怒让子反子反死。王遂引兵归。晋由此威诸侯欲以令天下求霸。

---

![](assets/audios/039/115.mp3)

厉公多外嬖姬归欲尽去群大夫而立诸姬兄弟。宠姬兄曰胥童尝与郤至有怨及栾书又怨郤至不用其计而遂败楚乃使人间谢楚。楚来诈厉公曰： __「鄢陵之战实至召楚欲作乱内子周立之。会与国不具是以事不成。」__ 厉公告栾书。栾书曰： __「其殆有矣！原公试使人之周微考之。」__ 果使郤至於周。栾书又使公子周见郤至郤至不知见卖也。厉公验之信然遂怨郤至欲杀之。八年厉公猎与姬饮郤至杀豕奉进宦者夺之。郤至射杀宦者。公怒曰： __「季子欺予！」__ 将诛三郤未也。郤锜欲攻公曰： __「我虽死公亦病矣。」__ 郤至曰： __「信不反君智不害民勇不作乱。失此三者谁与我？我死耳！」__ 十二月壬午公令胥童以兵八百人袭攻杀三郤。胥童因以劫栾书、中行偃于朝曰： __「不杀二子患必及公。」__ 公曰： __「一旦杀三卿寡人不忍益也。」__ 对曰： __「人将忍君。」__ 

---

![](assets/audios/039/116.mp3)

公弗听谢栾书等以诛郤氏罪： __「大夫复位。」__ 二子顿曰： __「幸甚幸甚！」__ 公使胥童为卿。闰月乙卯厉公游匠骊氏栾书、中行偃以其党袭捕厉公囚之杀胥童而使人迎公子周于周而立之是为悼公。

---

![](assets/audios/039/117.mp3)

悼公元年正月庚申栾书、中行偃弑厉公葬之以一乘车。厉公囚六日死死十日庚午智■迎公子周来至绛刑鸡与大夫盟而立之是为悼公。辛巳朝武宫。二月乙酉即位。

---

![](assets/audios/039/118.mp3)

悼公周者其大父捷晋襄公少子也不得立号为桓叔桓叔最爱。桓叔生惠伯谈谈生悼公周。周之立年十四矣。悼公曰： __「大父、父皆不得立而辟难於周客死焉。寡人自以疏远毋几为君。今大夫不忘文、襄之意而惠立桓叔之後赖宗庙大夫之灵得奉晋祀岂敢不战战乎？大夫其亦佐寡人！」__ 於是逐不臣者七人修旧功施德惠收文公入时功臣後。秋伐郑。郑师败遂至陈。

---

![](assets/audios/039/119.mp3)

三年晋会诸侯。悼公问群臣可用者祁傒举解狐。解狐傒之仇。复问举其子祁午。君子曰： __「祁傒可谓不党矣！外举不隐仇内举不隐子。」__ 方会诸侯悼公弟杨干乱行魏绛戮其仆。悼公怒或谏公公卒贤绛任之政使和戎戎大亲附。十一年悼公曰： __「自吾用魏绛九合诸侯和戎、翟魏子之力也。」__ 赐之乐三让乃受之。冬秦取我栎。

---

![](assets/audios/039/120.mp3)

十四年晋使六卿率诸侯伐秦度泾大败秦军至棫林而去。

---

![](assets/audios/039/121.mp3)

十五年悼公问治国於师旷。师旷曰： __「惟仁义为本。」__ 冬悼公卒子平公彪立。

---

![](assets/audios/039/122.mp3)

平公元年伐齐齐灵公与战靡下齐师败走。晏婴曰： __「君亦毋勇何不止战？」__ 遂去。晋追遂围临菑尽烧屠其郭中。东至胶南至沂齐皆城守晋乃引兵归。

---

![](assets/audios/039/123.mp3)

六年鲁襄公朝晋。晋栾逞有罪奔齐。八年齐庄公微遣栾逞於曲沃以兵随之。齐兵上太行栾逞从曲沃中反袭入绛。绛不戒平公欲自杀范献子止公以其徒击逞逞败走曲沃。曲沃攻逞逞死遂灭栾氏宗。逞者栾书孙也。其入绛与魏氏谋。齐庄公闻逞败乃还取晋之朝歌去以报临菑之役也。

---

![](assets/audios/039/124.mp3)

十年齐崔杼弑其君庄公。晋因齐乱伐败齐於高唐去报太行之役也。

---

![](assets/audios/039/125.mp3)

十四年吴延陵季子来使与赵文子、韩宣子、魏献子语曰： __「晋国之政卒归此三家矣。」__ 

---

![](assets/audios/039/126.mp3)

十九年齐使晏婴如晋与叔乡语。叔乡曰： __「晋季世也。公厚赋为台池而不恤政政在私门其可久乎！」__ 晏子然之。

---

![](assets/audios/039/127.mp3)

二十二年伐燕。二十六年平公卒子昭公夷立。

---

![](assets/audios/039/128.mp3)

昭公六年卒。六卿彊公室卑。子顷公去疾立。

---

![](assets/audios/039/129.mp3)

顷公六年周景王崩王子争立。晋六卿平王室乱立敬王。

---

![](assets/audios/039/130.mp3)

九年鲁季氏逐其君昭公昭公居乾侯。十一年卫、宋使使请晋纳鲁君。季平子私赂范献子献子受之乃谓晋君曰： __「季氏无罪。」__ 不果入鲁君。

---

![](assets/audios/039/131.mp3)

十二年晋之宗家祁傒孙叔乡子相恶於君。六卿欲弱公室乃遂以法尽灭其族。而分其邑为十县各令其子为大夫。晋益弱六卿皆大。

---

![](assets/audios/039/132.mp3)

十四年顷公卒子定公午立。

---

![](assets/audios/039/133.mp3)

定公十一年鲁阳虎奔晋赵鞅简子舍之。十二年孔子相鲁。

---

![](assets/audios/039/134.mp3)

十五年赵鞅使邯郸大夫午不信欲杀午午与中行寅、范吉射亲攻赵鞅鞅走保晋阳。定公围晋阳。荀栎、韩不信、魏侈与范、中行为仇乃移兵伐范、中行。范、中行反晋君击之败范、中行。范、中行走朝歌保之。韩、魏为赵鞅谢晋君乃赦赵鞅复位。二十二年晋败范、中行氏二子奔齐。

---

![](assets/audios/039/135.mp3)

三十年定公与吴王夫差会黄池争长赵鞅时从卒长吴。

---

![](assets/audios/039/136.mp3)

三十一年齐田常弑其君简公而立简公弟骜为平公。三十三年孔子卒。

---

![](assets/audios/039/137.mp3)

三十七年定公卒子出公凿立。

---

![](assets/audios/039/138.mp3)

出公十七年」__ 知伯与赵、韩、魏共分范、中行地以为邑。出公怒告齐、鲁欲以伐四卿。四卿恐遂反攻出公。出公奔齐道死。故知伯乃立昭公曾孙骄为晋君是为哀公。

---

![](assets/audios/039/139.mp3)

哀公大父雍晋昭公少子也号为戴子。戴子生忌。忌善知伯蚤死故知伯欲尽并晋未敢乃立忌子骄为君。当是时晋国政皆决知伯晋哀公不得有所制。知伯遂有范、中行地最彊。

---

![](assets/audios/039/140.mp3)

哀公四年赵襄子、韩康子、魏桓子共杀知伯尽并其地。

---

![](assets/audios/039/141.mp3)

十八年哀公卒子幽公柳立。

---

![](assets/audios/039/142.mp3)

幽公之时晋畏反朝韩、赵、魏之君。独有绛、曲沃馀皆入三晋。

---

![](assets/audios/039/143.mp3)

十五年魏文侯初立。十八年幽公淫妇人夜窃出邑中盗杀幽公。魏文侯以兵诛晋乱立幽公子止是为烈公。

---

![](assets/audios/039/144.mp3)

烈公十九年周威烈王赐赵、韩、魏皆命为诸侯。

---

![](assets/audios/039/145.mp3)

二十七年烈公卒子孝公颀立。孝公九年魏武侯初立袭邯郸不胜而去。十七年孝公卒子静公俱酒立。是岁齐威王元年也。

---

![](assets/audios/039/146.mp3)

静公二年魏武侯、韩哀侯、赵敬侯灭晋後而三分其地。静公迁为家人晋绝不祀。

---

![bg left](assets/images/simaqian.webp)

![](assets/audios/039/147.mp3)

太史公曰：晋文公古所谓明君也亡居外十九年至困约及即位而行赏尚忘介子推况骄主乎？灵公既弑其後成、景致严至厉大刻大夫惧诛祸作。悼公以後日衰六卿专权。故君道之御其臣下。固不易哉！

---

![](assets/audios/039/148.mp3)

天命叔虞卒封於唐。桐珪既削河、汾是荒。文侯虽嗣曲沃日彊。未知本末祚倾桓庄。献公昏惑太子罹殃。重耳致霸朝周河阳。灵既丧德厉亦无防。四卿侵侮。晋祚遽亡。