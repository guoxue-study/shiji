---
marp: true
title: 吕太后本纪
theme: uncover
paginate: true
---

# 吕太后本纪

---

![](assets/audios/009/1.mp3)

吕太后者高祖微时妃也生孝惠帝、女鲁元太后。及高祖为汉王得定陶戚姬爱幸生赵隐王如意。孝惠为人仁弱高祖以为不类我常欲废太子立戚姬子如意如意类我。戚姬幸常从上之关东日夜啼泣欲立其子代太子。吕后年长常留守希见上益疏。如意立为赵王後几代太子者数矣赖大臣争之及留侯策太子得毋废。

---

![](assets/audios/009/2.mp3)

吕后为人刚毅佐高祖定天下所诛大臣多吕后力。吕后兄二人皆为将。长兄周吕侯死事封其子吕台为郦侯子产为交侯；次兄吕释之为建成侯。

---

![](assets/audios/009/3.mp3)

高祖十二年四月甲辰崩长乐宫太子袭号为帝。是时高祖八子：长男肥孝惠兄也异母肥为齐王；馀皆孝惠弟戚姬子如意为赵王薄夫人子恆为代王诸姬子子恢为梁王子友为淮阳王子长为淮南王子建为燕王。高祖弟交为楚王兄子濞为吴王。非刘氏功臣番君吴芮子臣为长沙王。

---

![](assets/audios/009/4.mp3)

吕后最怨戚夫人及其子赵王乃令永巷囚戚夫人而召赵王。使者三反赵相建平侯周昌谓使者曰： __「高帝属臣赵王赵王年少。窃闻太后怨戚夫人欲召赵王并诛之臣不敢遣王。王且亦病不能奉诏。」__ 吕后大怒乃使人召赵相。赵相徵至长安乃使人复召赵王。王来未到。孝惠帝慈仁知太后怒自迎赵王霸上与入宫自挟与赵王起居饮食。太后欲杀之不得间。孝惠元年十二月帝晨出射。赵王少不能蚤起。太后闻其独居使人持酖饮之。犁明孝惠还赵王已死。於是乃徙淮阳王友为赵王。夏诏赐郦侯父追谥为令武侯。太后遂断戚夫人手足去眼煇耳饮瘖药使居厕中命曰 __「人彘」__ 。居数日乃召孝惠帝观人彘。孝惠见问乃知其戚夫人乃大哭因病岁馀不能起。使人请太后曰： __「此非人所为。臣为太后子终不能治天下。」__ 孝惠以此日饮为淫乐不听政故有病也。

---

![](assets/audios/009/5.mp3)

二年楚元王、齐悼惠王皆来朝。十月孝惠与齐王燕饮太后前孝惠以为齐王兄置上坐如家人之礼。太后怒乃令酌两卮酖置前令齐王起为寿。齐王起孝惠亦起取卮欲俱为寿。太后乃恐自起泛孝惠卮。齐王怪之因不敢饮详醉去。问知其酖齐王恐自以为不得脱长安忧。齐内史士说王曰： __「太后独有孝惠与鲁元公主。今王有七十馀城而公主乃食数城。王诚以一郡上太后为公主汤沐邑太后必喜王必无忧。」__ 於是齐王乃上城阳之郡尊公主为王太后。吕后喜许之。乃置酒齐邸乐饮罢归齐王。三年方筑长安城四年就半五年六年城就。诸侯来会。十月朝贺。

---

![](assets/audios/009/6.mp3)

七年秋八月戊寅孝惠帝崩。丧太后哭泣不下。留侯子张辟彊为侍中年十五谓丞相曰： __「太后独有孝惠今崩哭不悲君知其解乎？」__ 丞相曰： __「何解？」__ 辟彊曰： __「帝毋壮子太后畏君等。君今请拜吕台、吕产、吕禄为将将兵居南北军及诸吕皆入宫居中用事如此则太后心安君等幸得脱祸矣。」__ 丞相乃如辟彊计。太后说其哭乃哀。吕氏权由此起。乃大赦天下。九月辛丑葬。太子即位为帝谒高庙。元年号令一出太后。

---

![](assets/audios/009/7.mp3)

太后称制议欲立诸吕为王问右丞相王陵。王陵曰： __「高帝刑白马盟曰‘非刘氏而王天下共击之’。今王吕氏非约也。」__ 太后不说。问左丞相陈平、绛侯周勃。勃等对曰： __「高帝定天下王子弟今太后称制王昆弟诸吕无所不可。」__ 太后喜罢朝。王陵让陈平、绛侯曰： __「始与高帝喋血盟诸君不在邪？今高帝崩太后女主欲王吕氏诸君从欲阿意背约何面目见高帝地下？」__ 陈平、绛侯曰： __「於今面折廷争臣不如君；夫全社稷定刘氏之後君亦不如臣。」__ 王陵无以应之。十一月太后欲废王陵乃拜为帝太傅夺之相权。王陵遂病免归。乃以左丞相平为右丞相以辟阳侯审食其为左丞相。左丞相不治事令监宫中如郎中令。食其故得幸太后常用事公卿皆因而决事。乃追尊郦侯父为悼武王欲以王诸吕为渐。

---

![](assets/audios/009/8.mp3)

四月太后欲侯诸吕乃先封高祖之功臣郎中令无择为博城侯。鲁元公主薨赐谥为鲁元太后。子偃为鲁王。鲁王父宣平侯张敖也。封齐悼惠王子章为硃虚侯以吕禄女妻之。齐丞相寿为平定侯。少府延为梧侯。乃封吕种为沛侯吕平为扶柳侯张买为南宫侯。

---

![](assets/audios/009/9.mp3)

太后欲王吕氏先立孝惠後宫子彊为淮阳王子不疑为常山王子山为襄城侯子朝为轵侯子武为壶关侯。太后风大臣大臣请立郦侯吕台为吕王太后许之。建成康侯释之卒嗣子有罪废立其弟吕禄为胡陵侯续康侯後。二年常山王薨以其弟襄城侯山为常山王更名义。十一月吕王台薨谥为肃王太子嘉代立为王。三年无事。四年封吕嬃为临光侯吕他为俞侯吕更始为赘其侯吕忿为吕城侯及诸侯丞相五人。

---

![](assets/audios/009/10.mp3)

宣平侯女为孝惠皇后时无子详为有身取美人子名之杀其母立所名子为太子。孝惠崩太子立为帝。帝壮或闻其母死非真皇后子乃出言曰： __「后安能杀吾母而名我？我未壮壮即为变。」__ 太后闻而患之恐其为乱乃幽之永卷中言帝病甚左右莫得见。太后曰： __「凡有天下治为万民命者盖之如天容之如地上有欢心以安百姓百姓欣然以事其上欢欣交通而天下治。今皇帝病久不已乃失惑惛乱不能继嗣奉宗庙祭祀不可属天下其代之。」__ 群臣皆顿言： __「皇太后为天下齐民计所以安宗庙社稷甚深群臣顿奉诏。」__ 帝废位太后幽杀之。五月丙辰立常山王义为帝更名曰弘。不称元年者以太后制天下事也。以轵侯朝为常山王。置太尉官绛侯勃为太尉。五年八月淮阳王薨以弟壶关侯武为淮阳王。六年十月太后曰吕王嘉居处骄恣废之以肃王台弟吕产为吕王。夏赦天下。

---

![](assets/audios/009/11.mp3)

封齐悼惠王子兴居为东牟侯。

---

![](assets/audios/009/12.mp3)

七年正月太后召赵王友。友以诸吕女为受后弗爱爱他姬诸吕女妒怒去谗之於太后诬以罪过曰： __「吕氏安得王！太后百岁後吾必击之」__ 。太后怒以故召赵王。赵王至置邸不见令卫围守之弗与食。其群臣或窃馈辄捕论之赵王饿乃歌曰： __「诸吕用事兮刘氏危迫胁王侯兮彊授我妃。我妃既妒兮诬我以恶谗女乱国兮上曾不寤。我无忠臣兮何故弃国？自决中野兮苍天举直！于嗟不可悔兮宁蚤自财。为王而饿死兮谁者怜之！吕氏绝理兮讬天报仇。」__ 丁丑赵王幽死以民礼葬之长安民冢次。

---

![](assets/audios/009/13.mp3)

己丑日食昼晦。太后恶之心不乐乃谓左右曰： __「此为我也。」__ 

---

![](assets/audios/009/14.mp3)

二月徙梁王恢为赵王。吕王产徙为梁王梁王不之国为帝太傅。立皇子平昌侯太为吕王。更名梁曰吕吕曰济川。太后女弟吕嬃有女为营陵侯刘泽妻泽为大将军。太后王诸吕恐即崩後刘将军为害乃以刘泽为琅邪王以慰其心。

---

![](assets/audios/009/15.mp3)

梁王恢之徙王赵心怀不乐。太后以吕产女为赵王后。王后从官皆诸吕擅权微伺赵王赵王不得自恣。王有所爱姬王后使人酖杀之。王乃为歌诗四章令乐人歌之。王悲六月即自杀。太后闻之以为王用妇人弃宗庙礼废其嗣。

---

![](assets/audios/009/16.mp3)

宣平侯张敖卒以子偃为鲁王敖赐谥为鲁元王。

---

![](assets/audios/009/17.mp3)

秋太后使使告代王欲徙王赵。代王谢原守代边。

---

![](assets/audios/009/18.mp3)

太傅产、丞相平等言武信侯吕禄上侯位次第一请立为赵王。太后许之追尊禄父康侯为赵昭王。九月燕灵王建薨有美人子太后使人杀之无後国除。八年十月立吕肃王子东平侯吕通为燕王封通弟吕庄为东平侯。

---

![](assets/audios/009/19.mp3)

三月中吕后祓还过轵道见物如苍犬据高后掖忽弗复见。卜之云赵王如意为祟。高后遂病掖伤。

---

![](assets/audios/009/20.mp3)

高后为外孙鲁元王偃年少蚤失父母孤弱乃封张敖前姬两子侈为新都侯寿为乐昌侯以辅鲁元王偃。及封中大谒者张释为建陵侯吕荣为祝兹侯。诸中宦者令丞皆为关内侯食邑五百户。

---

![](assets/audios/009/21.mp3)

七月中高后病甚乃令赵王吕禄为上将军军北军；吕王产居南军。吕太后诫产、禄曰： __「高帝已定天下与大臣约曰‘非刘氏王者天下共击之’。今吕氏王大臣弗平。我即崩帝年少大臣恐为变。必据兵卫宫慎毋送丧毋为人所制。」__ 辛巳高后崩遗诏赐诸侯王各千金将相列侯郎吏皆以秩赐金。大赦天下。以吕王产为相国以吕禄女为帝后。

---

![](assets/audios/009/22.mp3)

高后已葬以左丞相审食其为帝太傅。

---

![](assets/audios/009/23.mp3)

硃虚侯刘章有气力东牟侯兴居其弟也。皆齐哀王弟居长安。当是时诸吕用事擅权欲为乱畏高帝故大臣绛、灌等未敢。硃虚侯妇吕禄女阴知其谋。恐见诛乃阴令人告其兄齐王欲令兵西诛诸吕而立。硃虚侯欲从中与大臣为应。齐王欲兵其相弗听。八月丙午齐王欲使人诛相相召平乃反举兵欲围王王因杀其相遂兵东诈夺琅邪王兵并将之而西。语在齐王语中。

---

![](assets/audios/009/24.mp3)

齐王乃遗诸侯王书曰： __「高帝平定天下王诸子弟悼惠王王齐。悼惠王薨孝惠帝使留侯良立臣为齐王。孝惠崩高后用事春秋高听诸吕擅废帝更立又比杀三赵王灭梁、赵、燕以王诸吕分齐为四。忠臣进谏上惑乱弗听。今高后崩而帝春秋富未能治天下固恃大臣诸侯。而诸吕又擅自尊官聚兵严威劫列侯忠臣矫制以令天下宗庙所以危。寡人率兵入诛不当为王者。」__ 汉闻之相国吕产等乃遣颍阴侯灌婴将兵击之。灌婴至荥阳乃谋曰： __「诸吕权兵关中欲危刘氏而自立。今我破齐还报此益吕氏之资也。」__ 乃留屯荥阳使使谕齐王及诸侯与连和以待吕氏变共诛之。齐王闻之乃还兵西界待约。

---

![](assets/audios/009/25.mp3)

吕禄、吕产欲乱关中内惮绛侯、硃虚等外畏齐、楚兵又恐灌婴畔之欲待灌婴兵与齐合而犹豫未决。当是时济川王太、淮阳王武、常山王朝名为少帝弟及鲁元王吕后外孙皆年少未之国居长安。赵王禄、梁王产各将兵居南北军皆吕氏之人。列侯群臣莫自坚其命。

---

![](assets/audios/009/26.mp3)

太尉绛侯勃不得入军中主兵。曲周侯郦商老病其子寄与吕禄善。绛侯乃与丞相陈平谋使人劫郦商。令其子寄往绐说吕禄曰： __「高帝与吕后共定天下刘氏所立九王吕氏所立三王皆大臣之议事已布告诸侯诸侯皆以为宜。今太后崩帝少而足下佩赵王印不急之国守籓乃为上将将兵留此为大臣诸侯所疑。足下何不归印以兵属太尉？请梁王归相国印与大臣盟而之国齐兵必罢大臣得安足下高枕而王千里此万世之利也。」__ 吕禄信然其计欲归将印以兵属太尉。使人报吕产及诸吕老人或以为便或曰不便计犹豫未有所决。吕禄信郦寄时与出游猎。过其姑吕嬃嬃大怒曰： __「若为将而弃军吕氏今无处矣。」__ 乃悉出珠玉宝器散堂下曰： __「毋为他人守也」__ 

---

![](assets/audios/009/27.mp3)

左丞相食其免。

---

![](assets/audios/009/28.mp3)

八月庚申旦平阳侯窋行御史大夫事见相国产计事。郎中令贾寿使从齐来因数产曰： __「王不蚤之国今虽欲行尚可得邪？」__ 具以灌婴与齐楚合从欲诛诸吕告产乃趣产急入宫。平阳侯颇闻其语乃驰告丞相、太尉。太尉欲入北军不得入。襄平侯通尚符节。乃令持节矫内太尉北军。太尉复令郦寄与典客刘揭先说吕禄曰： __「帝使太尉守北军欲足下之国急归将印辞去不然祸且起。」__ 吕禄以为郦兄不欺己遂解印属典客而以兵授太尉。太尉将之入军门行令军中曰： __「为吕氏右襢为刘氏左襢。」__ 军中皆左衤亶为刘氏。太尉行至将军吕禄亦已解上将印去太尉遂将北军。

---

![](assets/audios/009/29.mp3)

然尚有南军。平阳侯闻之以吕产谋告丞相平丞相平乃召硃虚侯佐太尉。太尉令硃虚侯监军门。令平阳侯告卫尉： __「毋入相国产殿门。」__ 吕产不知吕禄已去北军乃入未央宫欲为乱殿门弗得入裴回往来。平阳侯恐弗胜驰语太尉。太尉尚恐不胜诸吕未敢讼言诛之乃遣硃虚侯谓曰： __「急入宫卫帝。」__ 硃虚侯请卒太尉予卒千馀人。入未央宫门遂见产廷中。日餔时遂击产。产走天风大起以故其从官乱莫敢斗。逐产杀之郎中府吏厕中。

---

![](assets/audios/009/30.mp3)

硃虚侯已杀产帝命谒者持节劳硃虚侯。硃虚侯欲夺节信谒者不肯硃虚侯则从与载因节信驰走斩长乐卫尉吕更始。还驰入北军报太尉。太尉起拜贺硃虚侯曰： __「所患独吕产今已诛天下定矣。」__ 遂遣人分部悉捕诸吕男女无少长皆斩之。辛酉捕斩吕禄而笞杀吕嬃。使人诛燕王吕通而废鲁王偃。壬戌以帝太傅食其复为左丞相。戊辰徙济川王王梁立赵幽王子遂为赵王。遣硃虚侯章以诛诸吕氏事告齐王令罢兵。灌婴兵亦罢荥阳而归。

---

![](assets/audios/009/31.mp3)

诸大臣相与阴谋曰： __「少帝及梁、淮阳、常山王皆非真孝惠子也。吕后以计诈名他人子杀其母养後宫令孝惠子之立以为後及诸王以彊吕氏。今皆已夷灭诸吕而置所立即长用事吾属无类矣。不如视诸王最贤者立之。」__ 或言 __「齐悼惠王高帝长子今其適子为齐王推本言之高帝適长孙可立也」__ 。大臣皆曰： __「吕氏以外家恶而几危宗庙乱功臣今齐王母家驷驷钧恶人也。即立齐王则复为吕氏。」__ 欲立淮南王以为少母家又恶。乃曰： __「代王方今高帝见子最长仁孝宽厚。太后家薄氏谨良。且立长故顺以仁孝闻於天下便。」__ 乃相与共阴使人召代王。代王使人辞谢。再反然後乘六乘传。後九月晦日己酉至长安舍代邸。大臣皆往谒奉天子玺上代王共尊立为天子。代王数让群臣固请然後听。

---

![](assets/audios/009/32.mp3)

东牟侯兴居曰： __「诛吕氏吾无功请得除宫。」__ 乃与太仆汝阴侯滕公入宫前谓少帝曰： __「足下非刘氏不当立。」__ 乃顾麾左右执戟者掊兵罢去。有数人不肯去兵宦者令张泽谕告亦去兵。滕公乃召乘舆车载少帝出。少帝曰： __「欲将我安之乎？」__ 滕公曰 __「出就舍。」__ 舍少府。乃奉天子法驾迎代王於邸。报曰： __「宫谨除。」__ 代王即夕入未央宫。有谒者十人持戟卫端门曰： __「天子在也足下何为者而入？」__ 代王乃谓太尉。太尉往谕谒者十人皆掊兵而去。代王遂入而听政。夜有司分部诛灭梁、淮阳、常山王及少帝於邸。

---

![](assets/audios/009/33.mp3)

代王立为天子。二十三年崩谥为孝文皇帝。

---

![bg left](assets/images/simaqian.webp)

![](assets/audios/009/34.mp3)

太史公曰：孝惠皇帝、高后之时黎民得离战国之苦君臣俱欲休息乎无为故惠帝垂拱高后女主称制政不出房户天下晏然。刑罚罕用罪人是希。民务稼穑衣食滋殖。

---

![](assets/audios/009/35.mp3)

高祖犹微吕氏作妃。及正轩掖潜用福威。志怀安忍性挟猜疑。置鸩齐悼残彘戚姬。孝惠崩殒其哭不悲。诸吕用事天下示私。大臣菹醢支孽芟夷。祸盈斯验苍狗为菑。