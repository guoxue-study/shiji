---
marp: true
title: 河渠书
theme: uncover
paginate: true
---

# 河渠书

---

![](assets/audios/029/1.mp3)

夏书曰：禹抑洪水十三年过家不入门。6行载车水行载舟泥行蹈毳山行即桥。以别九州随山浚川任土作贡。通九道陂九泽度九山。然河菑衍溢害中国也尤甚。唯是为务。故道河自积石历龙门南到华阴东下砥柱及孟津、雒汭至于大邳。於是禹以为河所从来者高水湍悍难以行平地数为败乃厮二渠以引其河。北载之高地过降水至于大6播为九河同为逆河入于勃海九川既疏九泽既洒诸夏艾安功施于三代。

---

![](assets/audios/029/2.mp3)

自是之後荥阳下引河东南为鸿沟以通宋、郑、陈、蔡、曹、卫与济、汝、淮、泗会。于楚西方则通渠汉水、云梦之野东方则通沟江淮之间。於吴则通渠三江、五湖。於齐则通菑济之间。於蜀蜀守冰凿离碓辟沫水之害穿二江成都之中。此渠皆可行舟有馀则用溉騑百姓飨其利。至于所过往往引其水益用溉田畴之渠以万亿计然莫足数也。

---

![](assets/audios/029/3.mp3)

西门豹引漳水溉鄴以富魏之河内。

---

![](assets/audios/029/4.mp3)

而韩闻秦之好兴事欲罢之毋令东伐乃使水工郑国间说秦令凿泾水自中山西邸瓠口为渠并北山东注洛三百馀里欲以溉田。中作而觉秦欲杀郑国。郑国曰： __「始臣为间然渠成亦秦之利也。」__ 秦以为然卒使就渠。渠就用注填阏之水溉泽卤之地四万馀顷收皆亩一钟。於是关中为沃野无凶年秦以富彊卒并诸侯因命曰郑国渠。

---

![](assets/audios/029/5.mp3)

汉兴三十九年孝文时河决酸枣东溃金隄於是东郡大兴卒塞之。

---

![](assets/audios/029/6.mp3)

其後四十有馀年今天子元光之中而河决於瓠子东南注钜野通於淮、泗。於是天子使汲黯、郑当时兴人徒塞之辄复坏。是时武安侯田蚡为丞相其奉邑食鄃。鄃居河北河决而南则鄃无水菑邑收多。蚡言於上曰： __「江河之决皆天事未易以人力为彊塞塞之未必应天。」__ 而望气用数者亦以为然。於是天子久之不事复塞也。

---

![](assets/audios/029/7.mp3)

是时郑当时为大农言曰： __「异时关东漕粟从渭中上度六月而罢而漕水道九百馀里时有难处。引渭穿渠起长安并南山下至河三百馀里径易漕度可令三月罢；而渠下民田万馀顷又可得以溉田：此损漕省卒而益肥关中之地得穀。」__ 天子以为然令齐人水工徐伯表悉卒数万人穿漕渠三岁而通。通以漕大便利。其後漕稍多而渠下之民颇得以溉田矣。

---

![](assets/audios/029/8.mp3)

其後河东守番系言： __「漕从山东西岁百馀万石更砥柱之限败亡甚多而亦烦费。穿渠引汾溉皮氏、汾阴下引河溉汾阴、蒲坂下度可得五千顷。五千顷故尽河壖弃地民茭牧其中耳今溉田之度可得穀二百万石以上。穀从渭上与关中无异而砥柱之东可无复漕。」__ 天子以为然卒数万人作渠田。数岁河移徙渠不利则田者不能偿种。久之河东渠田废予越人令少府以为稍入。

---

![](assets/audios/029/9.mp3)

其後人有上书欲通襃斜道及漕事下御史大夫张汤。汤问其事因言： __「抵蜀从故道故道多阪回远。今穿襃斜道少阪近四百里；而襃水通沔斜水通渭皆可以行船漕。漕从南阳上沔入襃襃之绝水至斜间百馀里以车转从斜下下渭。如此汉中之穀可致山东从沔无限便於砥柱之漕。且襃斜材木竹箭之饶拟於巴蜀。」__ 天子以为然拜汤子卬为汉中守数万人作襃斜道五百馀里。道果便近而水湍石不可漕。

---

![](assets/audios/029/10.mp3)

其後庄熊罴言： __「临晋民原穿洛以溉重泉以东万馀顷故卤地。诚得水可令亩十石。」__ 於是为卒万馀人穿渠自徵引洛水至商颜山下。岸善崩乃凿井深者四十馀丈。往往为井井下相通行水。水穨以绝商颜东至山岭十馀里间。井渠之生自此始。穿渠得龙骨故名曰龙渠。作之十馀岁渠颇通犹未得其饶。

---

![](assets/audios/029/11.mp3)

自河决瓠子後二十馀岁岁因以数不登而梁楚之地尤甚。天子既封禅巡祭山川其明年旱乾封少雨。天子乃使汲仁、郭昌卒数万人塞瓠子决。於是天子已用事万里沙则还自临决河沈白马玉璧于河令群臣从官自将军已下皆负薪窴决河。是时东郡烧草以故薪柴少而下淇园之竹以为楗。

---

![](assets/audios/029/12.mp3)

天子既临河决悼功之不成乃作歌曰： __「瓠子决兮将柰何？皓皓旰旰兮闾殚为河！殚为河兮地不得宁功无已时兮吾山平。吾山平兮钜野溢鱼沸郁兮柏冬日。延道弛兮离常流蛟龙骋兮方远游。归旧川兮神哉沛不封禅兮安知外！为我谓河伯兮何不仁泛滥不止兮愁吾人？齧桑浮兮淮、泗满久不反兮水维缓。」__ 一曰： __「河汤汤兮激潺湲北渡污兮浚流难。搴长茭兮沈美玉河伯许兮薪不属。薪不属兮卫人罪烧萧条兮噫乎何以御水！穨林竹兮楗石菑宣房塞兮万福来。」__ 於是卒塞瓠子筑宫其上名曰宣房宫。而道河北行二渠复禹旧迹而梁、楚之地复宁无水灾。

---

![](assets/audios/029/13.mp3)

自是之後用事者争言水利。朔方、西河、河西、酒泉皆引河及川谷以溉田；而关中辅渠、灵轵引堵水；汝南、九江引淮；东海引钜定；泰山下引汶水：皆穿渠为溉田各万馀顷。佗小渠披山通道者不可胜言。然其著者在宣房。

---

![bg left](assets/images/simaqian.webp)

![](assets/audios/029/14.mp3)

太史公曰：余南登庐山观禹疏九江遂至于会稽太湟上姑苏望五湖；东闚洛汭、大邳迎河行淮、泗、济、漯洛渠；西瞻蜀之岷山及离碓；北自龙门至于朔方。曰：甚哉水之为利害也！余从负薪塞宣房悲瓠子之诗而作河渠书。

---

![](assets/audios/029/15.mp3)

水之利害自古而然。禹疏沟洫随山濬川。爰洎後世非无圣贤。鸿沟既划龙骨斯穿。填阏攸垦黎蒸有年。宣房在咏梁楚获全。