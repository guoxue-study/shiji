---
marp: true
title: 陈涉世家
theme: uncover
paginate: true
---

# 陈涉世家

---

![](assets/audios/048/1.mp3)

陈胜者阳城人也字涉。吴广者阳夏人也字叔。陈涉少时尝与人佣耕辍耕之垄上怅恨久之曰： __「苟富贵无相忘。」__ 庸者笑而应曰： __「若为庸耕何富贵也？」__ 陈涉太息曰： __「嗟乎燕雀安知鸿鹄之志哉！」__ 

---

![](assets/audios/048/2.mp3)

二世元年七月闾左適戍渔阳九百人屯大泽乡。陈胜、吴广皆次当行为屯长。会天大雨道不通度已失期。失期法皆斩。陈胜、吴广乃谋曰： __「今亡亦死举大计亦死等死死国可乎？」__ 陈胜曰： __「天下苦秦久矣。吾闻二世少子也不当立当立者乃公子扶苏。扶苏以数谏故上使外将兵。今或闻无罪二世杀之。百姓多闻其贤未知其死也。项燕为楚将数有功爱士卒楚人怜之。或以为死或以为亡。今诚以吾众诈自称公子扶苏、项燕为天下唱宜多应者。」__ 吴广以为然。乃行卜。卜者知其指意曰： __「足下事皆成有功。然足下卜之鬼乎！」__ 陈胜、吴广喜念鬼曰： __「此教我先威众耳。」__ 乃丹书帛曰 __「陈胜王」__ 置人所罾鱼腹中。卒买鱼烹食得鱼腹中书固以怪之矣。又间令吴广之次所旁丛祠中夜篝火狐鸣呼曰 __「大楚兴陈胜王」__ 。卒皆夜惊恐。旦日卒中往往语皆指目陈胜。

---

![](assets/audios/048/3.mp3)

吴广素爱人士卒多为用者。将尉醉广故数言欲亡忿恚尉令辱之以激怒其众。尉果笞广。尉剑挺广起夺而杀尉。陈胜佐之并杀两尉。召令徒属曰： __「公等遇雨皆已失期失期当斩。藉弟令毋斩而戍死者固十六七。且壮士不死即已死即举大名耳王侯将相宁有种乎！」__ 徒属皆曰： __「敬受命。」__ 乃诈称公子扶苏、项燕从民欲也。袒右称大楚。为坛而盟祭以尉。陈胜自立为将军吴广为都尉。攻大泽乡收而攻蕲。蕲下乃令符离人葛婴将兵徇蕲以东。攻铚、酂、苦、柘、谯皆下之。行收兵。比至陈车六七百乘骑千馀卒数万人。攻陈陈守令皆不在独守丞与战谯门中。弗胜守丞死乃入据陈。数日号令召三老、豪杰与皆来会计事。三老、豪杰皆曰： __「将军身被坚执锐伐无道诛暴秦复立楚国之社稷功宜为王。」__ 陈涉乃立为王号为张楚。

---

![](assets/audios/048/4.mp3)

当此时诸郡县苦秦吏者皆刑其长吏杀之以应陈涉。乃以吴叔为假王监诸将以西击荥阳。令陈人武臣、张耳、陈馀徇赵地令汝阴人邓宗徇九江郡。当此时楚兵数千人为聚者不可胜数。

---

![](assets/audios/048/5.mp3)

葛婴至东城立襄彊为楚王。婴後闻陈王已立因杀襄彊还报。至陈陈王诛杀葛婴。陈王令魏人周市北徇魏地。吴广围荥阳。李由为三川守守荥阳吴叔弗能下。陈王徵国之豪杰与计以上蔡人房君蔡赐为上柱国。

---

![](assets/audios/048/6.mp3)

周文陈之贤人也尝为项燕军视日事春申君自言习兵陈王与之将军印西击秦。行收兵至关车千乘卒数十万至戏军焉。秦令少府章邯免郦山徒、人奴产子生悉以击楚大军尽败之。周文败走出关止次曹阳二三月。章邯追败之复走次渑池十馀日。章邯击大破之。周文自刭军遂不战。

---

![](assets/audios/048/7.mp3)

武臣到邯郸自立为赵王陈馀为大将军张耳、召骚为左右丞相。陈王怒捕系武臣等家室欲诛之。柱国曰： __「秦未亡而诛赵王将相家属此生一秦也。不如因而立之。」__ 陈王乃遣使者贺赵而徙系武臣等家属宫中而封耳子张敖为成都君趣赵兵亟入关。赵王将相相与谋曰： __「王王赵非楚意也。楚已诛秦必加兵於赵。计莫如毋西兵使使北徇燕地以自广也。赵南据大河北有燕、代楚虽胜秦不敢制赵。若楚不胜秦必重赵。赵乘秦之弊可以得志於天下。」__ 赵王以为然因不西兵而遣故上谷卒史韩广将兵北徇燕地。

---

![](assets/audios/048/8.mp3)

燕故贵人豪杰谓韩广曰： __「楚已立王赵又已立王。燕虽小亦万乘之国也原将军立为燕王。」__ 韩广曰： __「广母在赵不可。」__ 燕人曰： __「赵方西忧秦南忧楚其力不能禁我。且以楚之彊不敢害赵王将相之家赵独安敢害将军之家！」__ 韩广以为然乃自立为燕王。居数月赵奉燕王母及家属归之燕。

---

![](assets/audios/048/9.mp3)

当此之时诸将之徇地者不可胜数。周市北徇地至狄狄人田儋杀狄令自立为齐王以齐反击周市。市军散还至魏地欲立魏後故甯陵君咎为魏王。时咎在陈王所不得之魏。魏地已定欲相与立周市为魏王周市不肯。使者五反陈王乃立甯陵君咎为魏王遣之国。周市卒为相。

---

![](assets/audios/048/10.mp3)

将军田臧等相与谋曰： __「周章军已破矣秦兵旦暮至我围荥阳城弗能下秦军至必大败。不如少遗兵足以守荥阳悉精兵迎秦军。今假王骄不知兵权不可与计非诛之事恐败。」__ 因相与矫王令以诛吴叔献其於陈王。陈王使使赐田臧楚令尹印使为上将。田臧乃使诸将李归等守荥阳城自以精兵西迎秦军於敖仓。与战田臧死军破。章邯进兵击李归等荥阳下破之李归等死。

---

![](assets/audios/048/11.mp3)

阳城人邓说将兵居郯章邯别将击破之邓说军散走陈。铚人伍徐将兵居许章邯击破之伍徐军皆散走陈。陈王诛邓说。

---

![](assets/audios/048/12.mp3)

陈王初立时陵人秦嘉、铚人董緤、符离人硃鸡石、取虑人郑布、徐人丁疾等皆特起将兵围东海守庆於郯。陈王闻乃使武平君畔为将军监郯下军。秦嘉不受命嘉自立为大司马恶属武平君。告军吏曰： __「武平君年少不知兵事勿听！」__ 因矫以王命杀武平君畔。

---

![](assets/audios/048/13.mp3)

章邯已破伍徐击陈柱国房君死。章邯又进兵击陈西张贺军。陈王出监战军破张贺死。

---

![](assets/audios/048/14.mp3)

腊月陈王之汝阴还至下城父其御庄贾杀以降秦。陈胜葬砀谥曰隐王。

---

![](assets/audios/048/15.mp3)

陈王故涓人将军吕臣为仓头军起新阳攻陈下之杀庄贾复以陈为楚。

---

![](assets/audios/048/16.mp3)

初陈王至陈令铚人宋留将兵定南阳入武关。留已徇南阳闻陈王死南阳复为秦。宋留不能入武关乃东至新蔡遇秦军宋留以军降秦。秦传留至咸阳车裂留以徇。

---

![](assets/audios/048/17.mp3)

秦嘉等闻陈王军破出走乃立景驹为楚王引兵之方与欲击秦军定陶下。使公孙庆使齐王欲与并力俱进。齐王曰： __「闻陈王战败不知其死生楚安得不请而立王！」__ 公孙庆曰： __「齐不请楚而立王楚何故请齐而立王！且楚事当令於天下。」__ 田儋诛杀公孙庆。

---

![](assets/audios/048/18.mp3)

秦左右校复攻陈下之。吕将军走收兵复聚。鄱盗当阳君黥布之兵相收复击秦左右校破之青波复以陈为楚。会项梁立怀王孙心为楚王。

---

![](assets/audios/048/19.mp3)

陈胜王凡六月。已为王王陈。其故人尝与庸耕者闻之之陈扣宫门曰： __「吾欲见涉。」__ 宫门令欲缚之。自辩数乃置不肯为通。陈王出遮道而呼涉。陈王闻之乃召见载与俱归。入宫见殿屋帷帐客曰： __「夥颐！涉之为王沈沈者！」__ 楚人谓多为夥故天下传之夥涉为王由陈涉始。客出入愈益舒言陈王故情。或说陈王曰： __「客愚无知颛妄言轻威。」__ 陈王斩之。诸陈王故人皆自引去由是无亲陈王者。陈王以硃房为中正胡武为司过主司群臣。诸将徇地至令之不是者系而罪之以苛察为忠。其所不善者弗下吏辄自治之。陈王信用之。诸将以其故不亲附此其所以败也。

---

![](assets/audios/048/20.mp3)

陈胜虽已死其所置遣侯王将相竟亡秦由涉事也。高祖时为陈涉置守冢三十家砀至今血食。

---

![](assets/audios/048/21.mp3)

褚先生曰：地形险阻所以为固也；兵革刑法所以为治也。犹未足恃也。夫先王以仁义为本而以固塞文法为枝叶岂不然哉！吾闻贾生之称曰：

---

![](assets/audios/048/22.mp3)

 __「秦孝公据殽函之固拥雍州之地君臣固守以窥周室。有席卷天下包举宇内囊括四海之意并吞八荒之心。当是时也商君佐之内立法度务耕织修守战之备；外连衡而斗诸侯。於是秦人拱手而取西河之外。

---

![](assets/audios/048/23.mp3)

 __「孝公既没惠文王、武王、昭王蒙故业因遗策南取汉中西举巴蜀东割膏腴之地收要害之郡。诸侯恐惧会盟而谋弱秦。不爱珍器重宝肥饶之地以致天下之士。合从缔交相与为一。当此之时齐有孟尝赵有平原楚有春申魏有信陵：此四君者皆明知而忠信■厚而爱人尊贤而重士。约从连衡兼韩、魏、燕、赵、宋、卫、中山之众。於是六国之士有甯越、徐尚、苏秦、杜赫之属为之谋齐明、周勣、陈轸、邵滑、楼缓、翟景、苏厉、乐毅之徒通其意吴起、孙膑、带他、兒良、王廖、田忌、廉颇、赵奢之伦制其兵。尝以什倍之地百万之师仰关而攻秦。秦人开关而延敌九国之师遁逃而不敢进。秦无亡矢遗镞之费而天下固已困矣。於是从散约败争割地而赂秦。秦有馀力而制其弊追亡逐北伏尸百万流血漂橹因利乘便宰割天下分裂山河彊国请服弱国入朝。

---

![](assets/audios/048/24.mp3)

 __「施及孝文王、庄襄王享国之日浅国家无事。

---

![](assets/audios/048/25.mp3)

 __「及至始皇奋六世之馀烈振长策而御宇内吞二周而亡诸侯履至尊而制六合执敲朴以鞭笞天下威振四海。南取百越之地以为桂林、象郡百越之君俯系颈委命下吏。乃使蒙恬北筑长城而守籓篱卻匈奴七百馀里胡人不敢南下而牧马士亦不敢贯弓而报怨。於是废先王之道燔百家之言以愚黔。堕名城杀豪俊收天下之兵聚之咸阳销锋鍉铸以为金人十二以弱天下之民。然後践华为城因河为池据亿丈之城临不测之谿以为固。良将劲弩守要害之处信臣精卒陈利兵而谁何。天下已定始皇之心自以为关中之固金城千里子孙帝王万世之业也。

---

![](assets/audios/048/26.mp3)

 __「始皇既没馀威振於殊俗。然而陈涉甕牖绳枢之子甿隶之人而迁徙之徒也。材能不及中人非有仲尼、墨翟之贤陶硃、猗顿之富也。蹑足行伍之间俯仰仟佰之中率罢散之卒将数百之众转而攻秦。斩木为兵揭竿为旗天下云会响应赢粮而景从山东豪俊遂并起而亡秦族矣。

---

![](assets/audios/048/27.mp3)

 __「且天下非小弱也；雍州之地殽函之固自若也。陈涉之位非尊於齐、楚、燕、赵、韩、魏、宋、卫、中山之君也；鉏櫌棘矜非銛於句戟长铩也；適戍之众非俦於九国之师也；深谋远虑行军用兵之道非及乡时之士也。然而成败异变功业相反也。尝试使山东之国与陈涉度长絜大比权量力则不可同年而语矣。然而秦以区区之地。致万乘之权抑八州而朝同列百有馀年矣。然後以六合为家殽函为宫。一夫作难而七庙堕身死人手为天下笑者何也？仁义不施而攻守之势异也。」__ 

---

![](assets/audios/048/28.mp3)

天下匈匈海内乏主掎鹿争捷瞻乌爰处。陈胜事厥号张楚。鬼怪是凭鸿鹄自许。葛婴东下周文西拒。始亲硃房又任胡武。夥颐见杀腹心不与。庄贾何人反噬城父！