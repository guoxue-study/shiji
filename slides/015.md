---
marp: true
title: 六国年表
theme: uncover
paginate: true
---

# 六国年表

---

![](assets/audios/015/1.mp3)

太史公读秦记至犬戎败幽王周东徙洛邑秦襄公始封为诸侯作西畤用事上帝僭端见矣。礼曰： __「天子祭天地诸侯祭其域内名山大川。」__ 今秦杂戎翟之俗先暴戾後仁义位在籓臣而胪於郊祀君子惧焉。及文公逾陇攘夷狄尊陈宝营岐雍之间而穆公脩政东竟至河则与齐桓、晋文中国侯伯侔矣。是後陪臣执政大夫世禄六卿擅晋权征伐会盟威重於诸侯。及田常杀简公而相齐国诸侯晏然弗讨海内争於战功矣。三国终之卒分晋田和亦灭齐而有之六国之盛自此始。务在彊兵并敌谋诈用而从衡短长之说起。矫称?出誓盟不信虽置质剖符犹不能约束也。秦始小国僻远诸夏宾之比於戎翟至献公之後常雄诸侯。论秦之德义不如鲁卫之暴戾者量秦之兵不如三晋之彊也然卒并天下非必险固便形埶利也盖若天所助焉。

---

![](assets/audios/015/2.mp3)

或曰 __「东方物所始生西方物之成孰」__ 。夫作事者必於东南收功实者常於西北。故禹兴於西羌汤起於亳周之王也以丰镐伐殷秦之帝用雍州兴汉之兴自蜀汉。

---

![](assets/audios/015/3.mp3)

秦既得意烧天下诗书诸侯史记尤甚为其有所刺讥也。诗书所以复见者多藏人家而史记独藏周室以故灭。惜哉惜哉！独有秦记又不载日月其文略不具。然战国之权变亦有可颇采者何必上古。秦取天下多暴然世异变成功大。传曰 __「法後王」__ 何也？以其近己而俗变相类议卑而易行也。学者牵於所闻见秦在帝位日浅不察其终始因举而笑之不敢道此与以耳食无异。悲夫！

---

![](assets/audios/015/4.mp3)

余於是因秦记踵春秋之後起周元王表六国时事讫二世凡二百七十年著诸所闻兴坏之端。後有君子以览观焉。

---

## （表略）