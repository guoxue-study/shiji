---
marp: true
title: 列传 仲尼弟子列传
theme: uncover
paginate: true
---

# 列传 仲尼弟子列传

---

![](assets/audios/067/1.mp3)

孔子曰 __「受业身通者七十有七人」__ ，皆异能之士也。德行：颜渊，闵子骞，冉伯牛，仲弓。政事：冉有，季路。言语：宰我，子贡。文学：子游，子夏。师也辟，参也鲁，柴也愚，由也喭，回也屡空。赐不受命而货殖焉，亿则屡中。

---

![](assets/audios/067/2.mp3)

孔子之所严事：于周则老子；于卫，蘧伯玉；于齐，晏平仲；于楚，老莱子；于郑，子产；于鲁，孟公绰。数称臧文仲、柳下惠、铜鞮伯华、介山子然，孔子皆后之，不并世。

---

![](assets/audios/067/3.mp3)

颜回者，鲁人也，字子渊。少孔子三十岁。

---

![](assets/audios/067/4.mp3)

颜渊问仁，孔子曰： __「克己复礼，天下归仁焉。」__ 

---

![](assets/audios/067/5.mp3)

孔子曰： __「贤哉回也！一箪食，一瓢饮，在陋巷，人不堪其忧，回也不改其乐。」__  __「回也如愚；退而省其私，亦足以发，回也不愚。」__  __「用之则行，舍之则藏，唯我与尔有是夫！」__ 

---

![](assets/audios/067/6.mp3)

回年二十九，发尽白，蚤死。孔子哭之恸，曰： __「自吾有回，门人益亲。」__ 

---

![](assets/audios/067/7.mp3)

鲁哀公问： __「弟子孰为好学？」__ 孔子对曰： __「有颜回者好学，不迁怒，不贰过。不幸短命死矣，今也则亡。」__ 

---

![](assets/audios/067/8.mp3)

闵损字子骞。少孔子十五岁。

---

![](assets/audios/067/9.mp3)

孔子曰： __「孝哉闵子骞！人不闲于其父母昆弟之言。」__ 不仕大夫，不食污君之禄。 __「如有复我者，必在汶上矣。」__ 

---

![](assets/audios/067/10.mp3)

冉耕字伯牛。孔子以为有德行。

---

![](assets/audios/067/11.mp3)

伯牛有恶疾，孔子往问之，自牖执其手，曰： __「命也夫！斯人也而有斯疾，命也夫！」__ 

---

![](assets/audios/067/12.mp3)

冉雍字仲弓。

---

![](assets/audios/067/13.mp3)

仲弓问政，孔子曰： __「出门如见大宾，使民如承大祭。在邦无怨，在家无怨。」__ 

---

![](assets/audios/067/14.mp3)

孔子以仲弓为有德行，曰： __「雍也可使南面。」__ 

---

![](assets/audios/067/15.mp3)

仲弓父，贱人。孔子曰： __「犁牛之子騂且角，虽欲勿用，山川其舍诸？」__ 

---

![](assets/audios/067/16.mp3)

冉求字子有，少孔子二十九岁。为季氏宰。

---

![](assets/audios/067/17.mp3)

季康子问孔子曰： __「冉求仁乎？」__ 曰： __「千室之邑，百乘之家，求也可使治其赋。仁则吾不知也。」__ 复问： __「子路仁乎？」__ 孔子对曰： __「如求。」__ 

---

![](assets/audios/067/18.mp3)

求问曰： __「闻斯行诸？」__ 子曰： __「行之。」__ 子路问： __「闻斯行诸？」__ 子曰： __「有父兄在，如之何其闻斯行之！」__ 子华怪之， __「敢问问同而答异？」__ 孔子曰： __「求也退，故进之。由也兼人，故退之。」__ 

---

![](assets/audios/067/19.mp3)

仲由字子路，卞人也。少孔子九岁。

---

![](assets/audios/067/20.mp3)

子路性鄙，好勇力，志伉直，冠雄鸡，佩豭豚，陵暴孔子。孔子设礼稍诱子路，子路后儒服委质，因门人请为弟子。

---

![](assets/audios/067/21.mp3)

子路问政，孔子曰： __「先之，劳之。」__ 请益。曰： __「无倦。」__ 

---

![](assets/audios/067/22.mp3)

子路问： __「君子尚勇乎？」__ 孔子曰： __「义之为上。君子好勇而无义则乱，小人好勇而无义则盗。」__ 

---

![](assets/audios/067/23.mp3)

子路有闻，未之能行，唯恐有闻。

---

![](assets/audios/067/24.mp3)

孔子曰： __「片言可以折狱者，其由也与！」__  __「由也好勇过我，无所取材。」__  __「若由也，不得其死然。」__  __「衣敝縕袍，与衣狐貉者立，而不耻者，其由也与！」__  __「由也升堂矣，未入于室也。」__ 

---

![](assets/audios/067/25.mp3)

季康子问： __「仲由仁乎？」__ 孔子曰： __「千乘之国可使治其赋，不知其仁。」__ 

---

![](assets/audios/067/26.mp3)

子路喜从游，遇长沮、桀溺、荷蓧丈人。

---

![](assets/audios/067/27.mp3)

子路为季氏宰，季孙问曰： __「子路可谓大臣与？」__ 孔子曰： __「可谓具臣矣。」__ 

---

![](assets/audios/067/28.mp3)

子路为蒲大夫，辞孔子。孔子曰： __「蒲多壮士，又难治。然吾语汝：恭以敬，可以执勇；宽以正，可以比众；恭正以静，可以报上。」__ 

---

![](assets/audios/067/29.mp3)

初，卫灵公有宠姬曰南子。灵公太子蒉聩得过南子，惧诛出奔。及灵公卒而夫人欲立公子郢。郢不肯，曰： __「亡人太子之子辄在。」__ 于是卫立辄为君，是为出公。出公立十二年，其父蒉聩居外，不得入。子路为卫大夫孔悝之邑宰。蒉聩乃与孔悝作乱，谋入孔悝家，遂与其徒袭攻出公。出公奔鲁，而蒉聩入立，是为庄公。方孔悝作乱，子路在外，闻之而驰往。遇子羔出卫城门，谓子路曰： __「出公去矣，而门已闭，子可还矣，毋空受其祸。」__ 子路曰： __「食其食者不避其难。」__ 子羔卒去。有使者入城，城门开，子路随而入。造蒉聩，蒉聩与孔悝登台。子路曰： __「君焉用孔悝？请得而杀之。」__ 蒉聩弗听。于是子路欲燔台，蒉聩惧，乃下石乞、壶黶攻子路，击断子路之缨。子路曰： __「君子死而冠不免。」__ 遂结缨而死。

---

![](assets/audios/067/30.mp3)

孔子闻卫乱，曰： __「嗟乎，由死矣！」__ 已而果死。故孔子曰： __「自吾得由，恶言不闻于耳。」__ 是时子贡为鲁使于齐。

---

![](assets/audios/067/31.mp3)

宰予字子我。利口辩辞。既受业，问： __「三年之丧不已久乎？君子三年不为礼，礼必坏；三年不为乐，乐必崩。旧谷既没，新谷既升，钻燧改火，期可已矣。」__ 子曰： __「于汝安乎？」__ 曰： __「安。」__  __「汝安则为之。君子居丧，食旨不甘，闻乐不乐，故弗为也。」__ 宰我出，子曰： __「予之不仁也！子生三年然后免于父母之怀。夫三年之丧，天下之通义也。」__ 

---

![](assets/audios/067/32.mp3)

宰予昼寝。子曰： __「朽木不可雕也，粪土之墙不可圬也。」__ 

---

![](assets/audios/067/33.mp3)

宰我问五帝之德，子曰： __「予非其人也。」__ 

---

![](assets/audios/067/34.mp3)

宰我为临灾大夫，与田常作乱，以夷其族，孔子耻之。

---

![](assets/audios/067/35.mp3)

端木赐，卫人，字子贡。少孔子三十一岁。

---

![](assets/audios/067/36.mp3)

子贡利口巧辞，孔子常黜其辩。问曰： __「汝与回也孰愈？」__ 对曰： __「赐也何敢望回！回也闻一以知十，赐也闻一以知二。」__ 

---

![](assets/audios/067/37.mp3)

子贡既已受业，问曰： __「赐何人也？」__ 孔子曰： __「汝器也。」__ 曰： __「何器也？」__ 曰： __「瑚琏也。」__ 

---

![](assets/audios/067/38.mp3)

陈子禽问子贡曰： __「仲尼焉学？」__ 子贡曰： __「文武之道未坠于地，在人，贤者识其大者，不贤者识其小者，莫不有文武之道。夫子焉不学，而亦何常师之有！」__ 又问曰： __「孔子适是国必闻其政。求之与？抑与之与？」__ 子贡曰： __「夫子温、良、恭、俭、让以得之。夫子之求之也，其诸异乎人之求之也。」__ 

---

![](assets/audios/067/39.mp3)

子贡问曰： __「富而无骄，贫而无谄，何如？」__ 孔子曰： __「可也；不如贫而乐道，富而好礼。」__ 

---

![](assets/audios/067/40.mp3)

田常欲作乱于齐，惮高、国、鲍、晏，故移其兵欲以伐鲁。孔子闻之，谓门弟子曰： __「夫鲁，坟墓所处，父母之国，国危如此，二三子何为莫出？」__ 子路请出，孔子止之。子张、子石请行，孔子弗许。子贡请行，孔子许之。

---

![](assets/audios/067/41.mp3)

遂行，至齐，说田常曰： __「君之伐鲁过矣。夫鲁，难伐之国，其城薄以卑，其地狭以泄，其君愚而不仁，大臣伪而无用，其士民又恶甲兵之事，此不可与战。君不如伐吴。夫吴，城高以厚，地广以深，甲坚以新，士选以饱，重器精兵尽在其中，又使明大夫守之，此易伐也。」__ 田常忿然作色曰： __「子之所难，人之所易；子之所易，人之所难：而以教常，何也？」__ 子贡曰： __「臣闻之，忧在内者攻强，忧在外者攻弱。今君忧在内。吾闻君三封而三不成者，大臣有不听者也。今君破鲁以广齐，战胜以骄主，破国以尊臣，而君之功不与焉，则交日疏于主。是君上骄主心，下恣群臣，求以成大事，难矣。夫上骄则恣，臣骄则争，是君上与主有却，下与大臣交争也。如此，则君之立于齐危矣。故曰不如伐吴。

---

![](assets/audios/067/42.mp3)

伐吴不胜，民人外死，大臣内空，是君上无强臣之敌，下无民人之过，孤主制齐者唯君也。」__ 田常曰： __「善。虽然，吾兵业已加鲁矣，去而之吴，大臣疑我，柰何？」__ 子贡曰： __「君按兵无伐，臣请往使吴王，令之救鲁而伐齐，君因以兵迎之。」__ 田常许之，使子贡南见吴王。

---

![](assets/audios/067/43.mp3)

说曰： __「臣闻之，王者不绝世，霸者无强敌，千钧之重加铢两而移。今以万乘之齐而私千乘之鲁，与吴争强，窃为王危之。且夫救鲁，显名也；伐齐，大利也。以抚泗上诸侯，诛暴齐以服强晋，利莫大焉。名存亡鲁，实困强齐。智者不疑也。」__ 吴王曰： __「善。虽然，吾尝与越战，栖之会稽。越王苦身养士，有报我心。子待我伐越而听子。」__ 子贡曰： __「越之劲不过鲁，吴之强不过齐，王置齐而伐越，则齐已平鲁矣。且王方以存亡继绝为名，夫伐小越而畏强齐，非勇也。夫勇者不避难，仁者不穷约，智者不失时，王者不绝世，以立其义。今存越示诸侯以仁，救鲁伐齐，威加晋国，诸侯必相率而朝吴，霸业成矣。且王必恶越，臣请东见越王，令出兵以从，此实空越，名从诸侯以伐也。」__ 吴王大说，乃使子贡之越。

---

![](assets/audios/067/44.mp3)

越王除道郊迎，身御至舍而问曰： __「此蛮夷之国，大夫何以俨然辱而临之？」__ 子贡曰： __「今者吾说吴王以救鲁伐齐，其志欲之而畏越，曰‘待我伐越乃可’。如此，破越必矣。且夫无报人之志而令人疑之，拙也；有报人之志，使人知之，殆也；事未发而先闻，危也。三者举事之大患。」__ 句践顿首再拜曰： __「孤尝不料力，乃与吴战，困于会稽，痛入于骨髓，日夜焦唇乾舌，徒欲与吴王接踵而死，孤之愿也。」__ 遂问子贡。子贡曰： __「吴王为人猛暴，群臣不堪；国家敝以数战，士卒弗忍；百姓怨上，大臣内变；子胥以谏死，太宰嚭用事，顺君之过以安其私：是残国之治也。今王诚发士卒佐之徼其志，重宝以说其心，卑辞以尊其礼，其伐齐必也。彼战不胜，王之福矣。战胜，必以兵临晋，臣请北见晋君，令共攻之，弱吴必矣。

---

![](assets/audios/067/45.mp3)

其锐兵尽于齐，重甲困于晋，而王制其敝，此灭吴必矣。」__ 越王大说，许诺。送子贡金百镒，剑一，良矛二。子贡不受，遂行。

---

![](assets/audios/067/46.mp3)

报吴王曰： __「臣敬以大王之言告越王，越王大恐，曰：‘孤不幸，少失先人，内不自量，抵罪于吴，军败身辱，栖于会稽，国为虚莽，赖大王之赐，使得奉俎豆而修祭祀，死不敢忘，何谋之敢虑！’」__ 后五日，越使大夫种顿首言于吴王曰： __「东海役臣孤句践使者臣种，敢修下吏问于左右。今窃闻大王将兴大义，诛强救弱，困暴齐而抚周室，请悉起境内士卒三千人，孤请自被坚执锐，以先受矢石。因越贱臣种奉先人藏器，甲二十领，鈇屈卢之矛，步光之剑，以贺军吏。」__ 吴王大说，以告子贡曰： __「越王欲身从寡人伐齐，可乎？」__ 子贡曰： __「不可。夫空人之国，悉人之众，又从其君，不义。君受其币，许其师，而辞其君。」__ 吴王许诺，乃谢越王。于是吴王乃遂发九郡兵伐齐。

---

![](assets/audios/067/47.mp3)

子贡因去之晋，谓晋君曰： __「臣闻之，虑不先定不可以应卒，兵不先辨不可以胜敌。今夫齐与吴将战，彼战而不胜，越乱之必矣；与齐战而胜，必以其兵临晋。」__ 晋君大恐，曰： __「为之柰何？」__ 子贡曰： __「修兵休卒以待之。」__ 晋君许诺。

---

![](assets/audios/067/48.mp3)

子贡去而之鲁。吴王果与齐人战于艾陵，大破齐师，获七将军之兵而不归，果以兵临晋，与晋人相遇黄池之上。吴晋争强。晋人击之，大败吴师。越王闻之，涉江袭吴，去城七里而军。吴王闻之，去晋而归，与越战于五湖。三战不胜，城门不守，越遂围王宫，杀夫差而戮其相。破吴三年，东向而霸。

---

![](assets/audios/067/49.mp3)

故子贡一出，存鲁，乱齐，破吴，强晋而霸越。子贡一使，使势相破，十年之中，五国各有变。

---

![](assets/audios/067/50.mp3)

子贡好废举，与时转货赀。喜扬人之美，不能匿人之过。常相鲁卫，家累千金，卒终于齐。

---

![](assets/audios/067/51.mp3)

言偃，吴人，字子游。少孔子四十五岁。

---

![](assets/audios/067/52.mp3)

子游既已受业，为武城宰。孔子过，闻弦歌之声。孔子莞尔而笑曰： __「割鸡焉用牛刀？」__ 子游曰： __「昔者偃闻诸夫子曰，君子学道则爱人，小人学道则易使。」__ 孔子曰： __「二三子，偃之言是也。前言戏之耳。」__ 孔子以为子游习于文学。

---

![](assets/audios/067/53.mp3)

卜商字子夏。少孔子四十四岁。

---

![](assets/audios/067/54.mp3)

子夏问： __「‘巧笑倩兮，美目盼兮，素以为绚兮’，何谓也？」__ 子曰： __「绘事后素。」__ 曰： __「礼后乎？」__ 孔子曰： __「商始可与言诗已矣。」__ 

---

![](assets/audios/067/55.mp3)

子贡问： __「师与商孰贤？」__ 子曰： __「师也过，商也不及。」__  __「然则师愈与？」__ 曰： __「过犹不及。」__ 

---

![](assets/audios/067/56.mp3)

子谓子夏曰： __「汝为君子儒，无为小人儒。」__ 

---

![](assets/audios/067/57.mp3)

孔子既没，子夏居西河教授，为魏文侯师。其子死，哭之失明。

---

![](assets/audios/067/58.mp3)

颛孙师，陈人，字子张。少孔子四十八岁。

---

![](assets/audios/067/59.mp3)

子张问干禄，孔子曰： __「多闻阙疑，慎言其馀，则寡尤；多见阙殆，慎行其馀，则寡悔。言寡尤，行寡悔，禄在其中矣。」__ 

---

![](assets/audios/067/60.mp3)

他日从在陈蔡闲，困，问行。孔子曰： __「言忠信，行笃敬，虽蛮貊之国行也；言不忠信，行不笃敬，虽州里行乎哉！立则见其参于前也，在舆则见其倚于衡，夫然后行。」__ 子张书诸绅。

---

![](assets/audios/067/61.mp3)

子张问： __「士何如斯可谓之达矣？」__ 孔子曰： __「何哉，尔所谓达者？」__ 子张对曰： __「在国必闻，在家必闻。」__ 孔子曰： __「是闻也，非达也。夫达者，质直而好义，察言而观色，虑以下人，在国及家必达。夫闻也者，色取仁而行违，居之不疑，在国及家必闻。」__ 

---

![](assets/audios/067/62.mp3)

曾参，南武城人，字子舆。少孔子四十六岁。

---

![](assets/audios/067/63.mp3)

孔子以为能通孝道，故授之业。作《》。死于鲁。

---

![](assets/audios/067/64.mp3)

澹台灭明，武城人，字子羽。少孔子三十九岁。

---

![](assets/audios/067/65.mp3)

状貌甚恶。欲事孔子，孔子以为材薄。既已受业，退而修行，行不由径，非公事不见卿大夫。

---

![](assets/audios/067/66.mp3)

南游至江，从弟子三百人，设取予去就，名施乎诸侯。孔子闻之，曰： __「吾以言取人，失之宰予；以貌取人，失之子羽。」__ 

---

![](assets/audios/067/67.mp3)

宓不齐字子贱。少孔子三十岁。

---

![](assets/audios/067/68.mp3)

孔子谓子贱， __「君子哉！鲁无君子，斯焉取斯？」__ 

---

![](assets/audios/067/69.mp3)

子贱为单父宰，反命于孔子，曰： __「此国有贤不齐者五人，教不齐所以治者。」__ 孔子曰： __「惜哉不齐所治者小，所治者大则庶几矣。」__ 

---

![](assets/audios/067/70.mp3)

原宪字子思。

---

![](assets/audios/067/71.mp3)

子思问耻。孔子曰： __「国有道，谷。国无道，谷，耻也。」__ 

---

![](assets/audios/067/72.mp3)

子思曰： __「克、伐、怨、欲不行焉，可以为仁乎？」__ 孔子曰： __「可以为难矣，仁则吾弗知也。」__ 

---

![](assets/audios/067/73.mp3)

孔子卒，原宪遂亡在草泽中。子贡相卫，而结驷连骑，排藜藿入穷阎，过谢原宪。宪摄敝衣冠见子贡。子贡耻之，曰： __「夫子岂病乎？」__ 原宪曰： __「吾闻之，无财者谓之贫，学道而不能行者谓之病。若宪，贫也，非病也。」__ 子贡惭，不怿而去，终身耻其言之过也。

---

![](assets/audios/067/74.mp3)

公冶长，齐人，字子长。

---

![](assets/audios/067/75.mp3)

孔子曰： __「长可妻也，虽在累绁之中，非其罪也。」__ 以其子妻之。

---

![](assets/audios/067/76.mp3)

南宫括字子容。

---

![](assets/audios/067/77.mp3)

问孔子曰： __「羿善射，奡荡舟，俱不得其死然；禹稷躬稼而有天下？」__ 孔子弗答。容出，孔子曰： __「君子哉若人！上德哉若人！」__  __「国有道，不废；国无道，免于刑戮。」__ 三复 __「白圭之玷」__ ，以其兄之子妻之。

---

![](assets/audios/067/78.mp3)

公皙哀字季次。

---

![](assets/audios/067/79.mp3)

孔子曰： __「天下无行，多为家臣，仕于都；唯季次未尝仕。」__ 

---

![](assets/audios/067/80.mp3)

曾蒧字皙。侍孔子，孔子曰： __「言尔志。」__ 蒧曰： __「春服既成，冠者五六人，童子六七人，浴乎沂，风乎舞雩，咏而归。」__ 孔子喟尔叹曰： __「吾与蒧也！」__ 

---

![](assets/audios/067/81.mp3)

颜无繇字路。路者，颜回父，父子尝各异时事孔子。

---

![](assets/audios/067/82.mp3)

颜回死，颜路贫，请孔子车以葬。孔子曰： __「材不材，亦各言其子也。鲤也死，有棺而无椁，吾不徒行以为之椁，以吾从大夫之后，不可以徒行。」__ 

---

![](assets/audios/067/83.mp3)

商瞿，鲁人，字子木。少孔子二十九岁。

---

![](assets/audios/067/84.mp3)

孔子传易于瞿，瞿传楚人馯臂子弘，弘传江东人矫子庸疵，疵传燕人周子家竖，竖传淳于人光子乘羽，羽传齐人田子庄何，何传东武人王子中同，同传灾川人杨何。何元朔中以治易为汉中大夫。

---

![](assets/audios/067/85.mp3)

高柴字子羔。少孔子三十岁。

---

![](assets/audios/067/86.mp3)

子羔长不盈五尺，受业孔子，孔子以为愚。

---

![](assets/audios/067/87.mp3)

子路使子羔为费郈宰，孔子曰： __「贼夫人之子！」__ 子路曰： __「有民人焉，有社稷焉，何必读书然后为学！」__ 孔子曰： __「是故恶夫佞者。」__ 

---

![](assets/audios/067/88.mp3)

漆雕开字子开。

---

![](assets/audios/067/89.mp3)

孔子使开仕，对曰： __「吾斯之未能信。」__ 孔子说。

---

![](assets/audios/067/90.mp3)

公伯缭字子周。

---

![](assets/audios/067/91.mp3)

周诉子路于季孙，子服景伯以告孔子，曰： __「夫子固有惑志，缭也，吾力犹能肆诸市朝。」__ 孔子曰： __「道之将行，命也；道之将废，命也。公伯缭其如命何！」__ 

---

![](assets/audios/067/92.mp3)

司马耕字子牛。

---

![](assets/audios/067/93.mp3)

牛多言而躁。问仁于孔子，孔子曰： __「仁者其言也讱。」__ 曰： __「其言也讱，斯可谓之仁乎？」__ 子曰： __「为之难，言之得无讱乎！」__ 

---

![](assets/audios/067/94.mp3)

问君子，子曰： __「君子不忧不惧。」__ 曰： __「不忧不惧，斯可谓之君子乎？」__ 子曰： __「内省不疚，夫何忧何惧！」__ 

---

![](assets/audios/067/95.mp3)

樊须字子迟。少孔子三十六岁。

---

![](assets/audios/067/96.mp3)

樊迟请学稼，孔子曰： __「吾不如老农。」__ 请学圃，曰： __「吾不如老圃。」__ 樊迟出，孔子曰： __「小人哉樊须也！上好礼，则民莫敢不敬；上好义，则民莫敢不服；上好信，则民莫敢不用情。夫如是，则四方之民襁负其子而至矣，焉用稼！」__ 

---

![](assets/audios/067/97.mp3)

樊迟问仁，子曰： __「爱人。」__ 问智，曰： __「知人。」__ 

---

![](assets/audios/067/98.mp3)

有若少孔子四十三岁。有若曰： __「礼之用，和为贵，先王之道斯为美。小大由之，有所不行；知和而和，不以礼节之，亦不可行也。」__  __「信近于义，言可复也；恭近于礼，远耻辱也；因不失其亲，亦可宗也。」__ 

---

![](assets/audios/067/99.mp3)

孔子既没，弟子思慕，有若状似孔子，弟子相与共立为师，师之如夫子时也。他日，弟子进问曰： __「昔夫子当行，使弟子持雨具，已而果雨。弟子问曰：‘夫子何以知之？’夫子曰：‘《》不云乎？ __「」__ 昨暮月不宿毕乎？’他日，月宿毕，竟不雨。商瞿年长无子，其母为取室。孔子使之齐，瞿母请之。孔子曰：‘无忧，瞿年四十后当有五丈夫子。’已而果然。问夫子何以知此？」__ 有若默然无以应。弟子起曰： __「有子避之，此非子之座也！」__ 

---

![](assets/audios/067/100.mp3)

公西赤字子华。少孔子四十二岁。

---

![](assets/audios/067/101.mp3)

子华使于齐，冉有为其母请粟。孔子曰： __「与之釜。」__ 请益，曰： __「与之庾。」__ 冉子与之粟五秉。孔子曰： __「赤之适齐也，乘肥马，衣轻裘。吾闻君子周急不继富。」__ 

---

![](assets/audios/067/102.mp3)

巫马施字子旗。少孔子三十岁。

---

![](assets/audios/067/103.mp3)

陈司败问孔子曰： __「鲁昭公知礼乎？」__ 孔子曰： __「知礼。」__ 退而揖巫马旗曰： __「吾闻君子不党，君子亦党乎？鲁君娶吴女为夫人，命之为孟子。孟子姓姬，讳称同姓，故谓之孟子。鲁君而知礼，孰不知礼！」__ 施以告孔子，孔子曰： __「丘也幸，茍有过，人必知之。臣不可言君亲之恶，为讳者，礼也。」__ 

---

![](assets/audios/067/104.mp3)

梁鳝字叔鱼。少孔子二十九岁。

---

![](assets/audios/067/105.mp3)

颜幸字子柳。少孔子四十六岁。

---

![](assets/audios/067/106.mp3)

冉孺字子鲁，少孔子五十岁。

---

![](assets/audios/067/107.mp3)

曹恤字子循。少孔子五十岁。

---

![](assets/audios/067/108.mp3)

伯虔字子析，少孔子五十岁。

---

![](assets/audios/067/109.mp3)

公孙龙字子石。少孔子五十三岁。

---

![](assets/audios/067/110.mp3)

自子石已右三十五人，显有年名及受业见于书传。其四十有二人，无年及不见书传者纪于左：

---

![](assets/audios/067/111.mp3)

冉季字子产。

---

![](assets/audios/067/112.mp3)

公祖句兹字子之。

---

![](assets/audios/067/113.mp3)

秦祖字子南。

---

![](assets/audios/067/114.mp3)

漆雕哆字子敛。

---

![](assets/audios/067/115.mp3)

颜高字子骄。

---

![](assets/audios/067/116.mp3)

漆雕徒父。

---

![](assets/audios/067/117.mp3)

壤驷赤字子徒。

---

![](assets/audios/067/118.mp3)

商泽。

---

![](assets/audios/067/119.mp3)

石作蜀字子明。

---

![](assets/audios/067/120.mp3)

任不齐字选。

---

![](assets/audios/067/121.mp3)

公良孺字子正。

---

![](assets/audios/067/122.mp3)

后处字子里。

---

![](assets/audios/067/123.mp3)

秦冉字开。

---

![](assets/audios/067/124.mp3)

公夏首字乘。

---

![](assets/audios/067/125.mp3)

奚容箴字子皙。

---

![](assets/audios/067/126.mp3)

公肩定字子中。

---

![](assets/audios/067/127.mp3)

颜祖字襄。

---

![](assets/audios/067/128.mp3)

鄡单字子家。

---

![](assets/audios/067/129.mp3)

句井疆。

---

![](assets/audios/067/130.mp3)

罕父黑字子索。

---

![](assets/audios/067/131.mp3)

秦商字子丕。

---

![](assets/audios/067/132.mp3)

申党字周。

---

![](assets/audios/067/133.mp3)

颜之仆字叔。

---

![](assets/audios/067/134.mp3)

荣旗字子祈。

---

![](assets/audios/067/135.mp3)

县成字子祺。

---

![](assets/audios/067/136.mp3)

左人郢字行。

---

![](assets/audios/067/137.mp3)

燕伋字思。

---

![](assets/audios/067/138.mp3)

郑国字子徒。

---

![](assets/audios/067/139.mp3)

秦非字子之。

---

![](assets/audios/067/140.mp3)

施之常字子恒。

---

![](assets/audios/067/141.mp3)

颜哙字子声。

---

![](assets/audios/067/142.mp3)

步叔乘字子车。

---

![](assets/audios/067/143.mp3)

原亢籍。

---

![](assets/audios/067/144.mp3)

乐咳字子声。

---

![](assets/audios/067/145.mp3)

廉洁字庸。

---

![](assets/audios/067/146.mp3)

叔仲会字子期。

---

![](assets/audios/067/147.mp3)

颜何字冉。

---

![](assets/audios/067/148.mp3)

狄黑字皙。

---

![](assets/audios/067/149.mp3)

邦巽字子敛。

---

![](assets/audios/067/150.mp3)

孔忠。

---

![](assets/audios/067/151.mp3)

公西舆如字子上。

---

![](assets/audios/067/152.mp3)

公西葴字子上。

---

![bg left](assets/images/simaqian.webp)

![](assets/audios/067/153.mp3)

太史公曰：学者多称七十子之徒，誉者或过其实，毁者或损其真，钧之未睹厥容貌，则论言弟子籍，出孔氏古文近是。余以弟子名姓文字悉取论语弟子问并次为篇，疑者阙焉。