---
marp: true
title: 荆燕世家
theme: uncover
paginate: true
---

# 荆燕世家

---

![](assets/audios/051/1.mp3)

荆王刘贾者诸刘不知其何属初起时。汉王元年还定三秦刘贾为将军定塞地从东击项籍。

---

![](assets/audios/051/2.mp3)

汉四年汉王之败成皋北渡河得张耳、韩信军军脩武深沟高垒使刘贾将二万人骑数百渡白马津入楚地烧其积聚以破其业无以给项王军食。已而楚兵击刘贾贾辄壁不肯与战而与彭越相保。

---

![](assets/audios/051/3.mp3)

汉五年汉王追项籍至固陵使刘贾南渡淮围寿春。还至使人间招楚大司马周殷。周殷反楚佐刘贾举九江迎武王黥布兵皆会垓下共击项籍。汉王因使刘贾将九江兵与太尉卢绾西南击临江王共尉。共尉已死以临江为南郡。

---

![](assets/audios/051/4.mp3)

汉六年春会诸侯於陈废楚王信囚之分其地为二国。当是时也高祖子幼昆弟少又不贤欲王同姓以镇天下乃诏曰： __「将军刘贾有功及择子弟可以为王者。」__ 群臣皆曰： __「立刘贾为荆王王淮东五十二城；高祖弟交为楚王王淮西三十六城。」__ 因立子肥为齐王。始王昆弟刘氏也。

---

![](assets/audios/051/5.mp3)

高祖十一年秋淮南王黥布反东击荆。荆王贾与战不胜走富陵为布军所杀。高祖自击破布。十二年立沛侯刘濞为吴王王故荆地。

---

![](assets/audios/051/6.mp3)

燕王刘泽者诸刘远属也。高帝三年泽为郎中。高帝十一年泽以将军击陈豨得王黄为营陵侯。

---

![](assets/audios/051/7.mp3)

高后时齐人田生游乏资以画干营陵侯泽。泽大说之用金二百斤为田生寿。田生已得金即归齐。二年泽使人谓田生曰： __「弗与矣。」__ 田生如长安不见泽而假大宅令其子求事吕后所幸大谒者张子卿。居数月田生子请张卿临亲脩具。张卿许往。田生盛帷帐共具譬如列侯。张卿惊。酒酣乃屏人说张卿曰： __「臣观诸侯王邸弟百馀皆高祖一切功臣。今吕氏雅故本推毂高帝就天下功至大又亲戚太后之重。太后春秋长诸吕弱太后欲立吕产为王王代。太后又重之恐大臣不听。今卿最幸大臣所敬何不风大臣以闻太后太后必喜。诸吕已王万户侯亦卿之有。太后心欲之而卿为内臣不急恐祸及身矣。」__ 张卿大然之乃风大臣语太后。太后朝因问大臣。大臣请立吕产为吕王。太后赐张卿千斤金张卿以其半与田生。田生弗受因说之曰： __「吕产王也诸大臣未大服。

---

![](assets/audios/051/8.mp3)

今营陵侯泽诸刘为大将军独此尚觖望。今卿言太后列十馀县王之彼得王喜去诸吕王益固矣。」__ 张卿入言太后然之。乃以营陵侯刘泽为琅邪王。琅邪王乃与田生之国。田生劝泽急行毋留。出关太后果使人追止之已出即还。

---

![](assets/audios/051/9.mp3)

及太后崩琅邪王泽乃曰： __「帝少诸吕用事刘氏孤弱。」__ 乃引兵与齐王合谋西欲诛诸吕。至梁闻汉遣灌将军屯荥阳泽还兵备西界遂跳驱至长安。代王亦从代至。诸将相与琅邪王共立代王为天子。天子乃徙泽为燕王乃复以琅邪予齐复故地。

---

![](assets/audios/051/10.mp3)

泽王燕二年薨谥为敬王。传子嘉为康王。

---

![](assets/audios/051/11.mp3)

至孙定国与父康王姬奸生子男一人。夺弟妻为姬。与子女三人奸。定国有所欲诛杀臣肥如令郢人郢人等告定国定国使谒者以他法劾捕格杀郢人以灭口。至元朔元年郢人昆弟复上书具言定国阴事以此觉。诏下公卿皆议曰： __「定国禽兽行乱人伦逆天当诛。」__ 上许之。定国自杀国除为郡。

---

![bg left](assets/images/simaqian.webp)

![](assets/audios/051/12.mp3)

太史公曰：荆王王也由汉初定天下未集故刘贾虽属疏然以策为王填江淮之间。刘泽之王权激吕氏然刘泽卒南面称孤者三世。事相重岂不为伟乎！

---

![](assets/audios/051/13.mp3)

刘贾初从定三秦。既渡白马遂围寿春。始迎黥布绝间周殷。赏功胙士与楚为邻。营陵始爵勋由击陈。田生游说受赐千斤。权激诸吕事荣身。徙封传嗣亡於郢人。