---
marp: true
title: 曹相国世家
theme: uncover
paginate: true
---

# 曹相国世家

---

![](assets/audios/054/1.mp3)

平阳侯曹参者沛人也。秦时为沛狱掾而萧何为主吏居县为豪吏矣。

---

![](assets/audios/054/2.mp3)

高祖为沛公而初起也参以中涓从。将击胡陵、方与攻秦监公军大破之。东下薛击泗水守军薛郭西。复攻胡陵取之。徙守方与。方与反为魏击之。丰反为魏攻之。赐爵七大夫。击秦司马枿军砀东破之取砀、狐父、祁善置。又攻下邑以西至虞击章邯车骑。攻爰戚及亢父先登。迁为五大夫。北救阿击章邯军陷陈追至濮阳。攻定陶取临济。南救雍丘。击李由军破之杀李由虏秦候一人。秦将章邯破杀项梁也沛公与项羽引而东。楚怀王以沛公为砀郡长将砀郡兵。於是乃封参为执帛号曰建成君。迁为戚公属砀郡。

---

![](assets/audios/054/3.mp3)

其後从攻东郡尉军破之成武南。击王离军成阳南复攻之杠里大破之。追北西至开封击赵贲军破之围赵贲开封城中。西击将杨熊军於曲遇破之虏秦司马及御史各一人。迁为执珪。从攻阳武下轘辕、缑氏绝河津还击赵贲军尸北破之。从南攻犨与南阳守齮战阳城郭东陷陈取宛虏齮尽定南阳郡。从西攻武关、峣关取之。前攻秦军蓝田南又夜击其北秦军大破遂至咸阳灭秦。

---

![](assets/audios/054/4.mp3)

项羽至以沛公为汉王。汉王封参为建成侯。从至汉中迁为将军。从还定三秦初攻下辩、故道、雍、斄。击章平军於好畤南破之围好畤取壤乡。击三秦军壤东及高栎破之。复围章平章平出好畤走。因击赵贲、内史保军破之。东取咸阳更名曰新城。参将兵守景陵二十日三秦使章平等攻参参出击大破之。赐食邑於宁秦。参以将军引兵围章邯於废丘。以中尉从汉王出临晋关。至河内下脩武渡围津东击龙且、项他定陶破之。东取砀、萧、彭城。击项籍军汉军大败走。参以中尉围取雍丘。王武反於黄程处反於燕往击尽破之。柱天侯反於衍氏又进破取衍氏。击羽婴於昆阳追至叶。还攻武彊因至荥阳。参自汉中为将军中尉从击诸侯及项羽败还至荥阳凡二岁。

---

![](assets/audios/054/5.mp3)

高祖年拜为假左丞相入屯兵关中。月馀魏王豹反以假左丞相别与韩信东攻魏将军孙?军东张大破之。因攻安邑得魏将王襄。击魏王於曲阳追至武垣生得魏王豹。取平阳得魏王母妻子尽定魏地凡五十二城。赐食邑平阳。因从韩信击赵相国夏说军於邬东大破之斩夏说。韩信与故常山王张耳引兵下井陉击成安君而令参还围赵别将戚将军於邬城中。戚将军出走追斩之。乃引兵诣敖仓汉王之所。韩信已破赵为相国东击齐。参以右丞相属韩信攻破齐历下军遂取临菑。还定济北郡攻著、漯阴、平原、鬲、卢。已而从韩信击龙且军於上假密大破之斩龙且虏其将军周兰。定齐凡得七十馀县。得故齐王田广相田光其守相许章及故齐胶东将军田既。韩信为齐王引兵诣陈与汉王共破项羽而参留平齐未服者。

---

![](assets/audios/054/6.mp3)

项籍已死天下定汉王为皇帝韩信徙为楚王齐为郡。参归汉相印。高帝以长子肥为齐王而以参为齐相国。以高祖六年赐爵列侯与诸侯剖符世世勿绝。食邑平阳万六百三十户号曰平阳侯除前所食邑。

---

![](assets/audios/054/7.mp3)

以齐相国击陈豨将张春军破之。黥布反参以齐相国从悼惠王将兵车骑十二万人与高祖会击黥布军大破之。南至蕲还定竹邑、相、萧、留。

---

![](assets/audios/054/8.mp3)

参功：凡下二国县一百二十二；得王二人相三人将军六人大莫敖、郡守、司马、候、御史各一人。

---

![](assets/audios/054/9.mp3)

孝惠帝元年除诸侯相国法更以参为齐丞相。参之相齐齐七十城。天下初定悼惠王富於春秋参尽召长老诸生问所以安集百姓如齐故诸儒以百数言人人殊参未知所定。闻胶西有盖公善治黄老言使人厚币请之。既见盖公盖公为言治道贵清静而民自定推此类具言之。参於是避正堂舍盖公焉。其治要用黄老术故相齐九年齐国安集大称贤相。

---

![](assets/audios/054/10.mp3)

惠帝二年萧何卒。参闻之告舍人趣治行 __「吾将入相」__ 。居无何使者果召参。参去属其後相曰： __「以齐狱市为寄慎勿扰也。」__ 後相曰： __「治无大於此者乎？」__ 参曰： __「不然。夫狱市者所以并容也今君扰之奸人安所容也？吾是以先之。」__ 

---

![](assets/audios/054/11.mp3)

参始微时与萧何善；及为将相有卻。至何且死所推贤唯参。参代何为汉相国举事无所变更一遵萧何约束。

---

![](assets/audios/054/12.mp3)

择郡国吏木诎於文辞重厚长者即召除为丞相史。吏之言文刻深欲务声名者辄斥去之。日夜饮醇酒。卿大夫已下吏及宾客见参不事事来者皆欲有言。至者参辄饮以醇酒间之欲有所言复饮之醉而後去终莫得开说以为常。

---

![](assets/audios/054/13.mp3)

相舍後园近吏舍吏舍日饮歌呼。从吏恶之无如之何乃请参游园中闻吏醉歌呼从吏幸相国召按之。乃反取酒张坐饮亦歌呼与相应和。

---

![](assets/audios/054/14.mp3)

参见人之有细过专掩匿覆盖之府中无事。

---

![](assets/audios/054/15.mp3)

参子窋为中大夫。惠帝怪相国不治事以为 __「岂少朕与」__ ？乃谓窋曰： __「若归试私从容问而父曰：‘高帝新弃群臣帝富於春秋君为相日饮无所请事何以忧天下乎？’然无言吾告若也。」__ 窋既洗沐归间侍自从其所谏参。参怒而笞窋二百曰： __「趣入侍天下事非若所当言也。」__ 至朝时惠帝让参曰： __「与窋胡治乎？乃者我使谏君也。」__ 参免冠谢曰： __「陛下自察圣武孰与高帝？」__ 上曰： __「朕乃安敢望先帝乎！」__ 曰： __「陛下观臣能孰与萧何贤？」__ 上曰： __「君似不及也。」__ 参曰： __「陛下言之是也。且高帝与萧何定天下法令既明今陛下垂拱参等守职遵而勿失不亦可乎？」__ 惠帝曰： __「善。君休矣！」__ 

---

![](assets/audios/054/16.mp3)

参为汉相国出入三年。卒谥懿侯。子窋代侯。百姓歌之曰： __「萧何为法若画一；曹参代之守而勿失。载其清净民以宁一。」__ 

---

![](assets/audios/054/17.mp3)

平阳侯窋高后时为御史大夫。孝文帝立免为侯。立二十九年卒谥为静侯。子奇代侯立七年卒谥为简侯。子时代侯。时尚平阳公主生子襄。时病疠归国。立二十三年卒谥夷侯。子襄代侯。襄尚卫长公主生子宗。立十六年卒谥为共侯。子宗代侯。征和二年中宗坐太子死国除。

---

![bg left](assets/images/simaqian.webp)

![](assets/audios/054/18.mp3)

太史公曰：曹相国参攻城野战之功所以能多若此者以与淮阴侯俱。及信已灭而列侯成功唯独参擅其名。参为汉相国清静极言合道。然百姓离秦之酷後参与休息无为故天下俱称其美矣。

---

![](assets/audios/054/19.mp3)

曹参初起为沛豪吏。始从中涓先围善置。执珪执帛攻城略地。衍氏既诛昆阳失位。北禽夏说东讨田溉。剖符定封功无与二。市狱勿扰清净不事。尚主平阳代享其利。