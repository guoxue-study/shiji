---
marp: true
title: 魏豹彭越列传
theme: uncover
paginate: true
---

# 魏豹彭越列传

---

![](assets/audios/090/1.mp3)

魏豹者故魏诸公子也。其兄魏咎故魏时封为宁陵君。秦灭魏迁咎为家人。陈胜之起王也咎往从之。陈王使魏人周市徇魏地魏地已下欲相与立周市为魏王。周市曰： __「天下昬乱忠臣乃见。今天下共畔秦其义必立魏王後乃可。」__ 齐、赵使车各五十乘立周市为魏王。市辞不受迎魏咎於陈。五反陈王乃遣立咎为魏王。

---

![](assets/audios/090/2.mp3)

章邯已破陈王乃进兵击魏王於临济。魏王乃使周市出请救於齐、楚。齐、楚遣项它、田巴将兵随市救魏。章邯遂击破杀周市等军围临济。咎为其民约降。约定咎自烧杀。

---

![](assets/audios/090/3.mp3)

魏豹亡走楚。楚怀王予魏豹数千人复徇魏地。项羽已破秦降章邯。豹下魏二十馀城立豹为魏王。豹引精兵从项羽入关。汉元年项羽封诸侯欲有梁地乃徙魏王豹於河东都平阳为西魏王。

---

![](assets/audios/090/4.mp3)

汉王还定三秦渡临晋魏王豹以国属焉遂从击楚於彭城。汉败还至荥阳豹请归视亲病至国即绝河津畔汉。汉王闻魏豹反方东忧楚未及击谓郦生曰： __「缓颊往说魏豹能下之吾以万户封若。」__ 郦生说豹。豹谢曰： __「人生一世间如白驹过隙耳。今汉王慢而侮人骂詈诸侯群臣如骂奴耳非有上下礼节也吾不忍复见也。」__ 於是汉王遣韩信击虏豹於河东传诣荥阳以豹国为郡。汉王令豹守荥阳。楚围之急周苛遂杀魏豹。

---

![](assets/audios/090/5.mp3)

彭越者昌邑人也字仲。常渔钜野泽中为群盗。陈胜、项梁之起少年或谓越曰： __「诸豪桀相立畔秦仲可以来亦效之。」__ 彭越曰： __「两龙方斗且待之。」__ 

---

![](assets/audios/090/6.mp3)

居岁馀泽间少年相聚百馀人往从彭越曰： __「请仲为长。」__ 越谢曰： __「臣不原与诸君。」__ 少年彊请乃许。与期旦日日出会後期者斩。旦日日出十馀人後後者至日中。於是越谢曰： __「臣老诸君彊以为长。今期而多後不可尽诛诛最後者一人。」__ 令校长斩之。皆笑曰： __「何至是？请後不敢。」__ 於是越乃引一人斩之设坛祭乃令徒属。徒属皆大惊畏越莫敢仰视。乃行略地收诸侯散卒得千馀人。

---

![](assets/audios/090/7.mp3)

沛公之从砀北击昌邑彭越助之。昌邑未下沛公引兵西。彭越亦将其众居钜野中收魏散卒。项籍入关王诸侯还归彭越众万馀人毋所属。汉元年秋齐王田荣畔项王乃使人赐彭越将军印使下济阴以击楚。楚命萧公角将兵击越越大破楚军。汉王二年春与魏王豹及诸侯东击楚彭越将其兵三万馀人归汉於外黄。汉王曰： __「彭将军收魏地得十馀城欲急立魏後。今西魏王豹亦魏王咎从弟也真魏後。」__ 乃拜彭越为魏相国擅将其兵略定梁地。

---

![](assets/audios/090/8.mp3)

汉王之败彭城解而西也彭越皆复亡其所下城独将其兵北居河上。汉王三年彭越常往来为汉游兵击楚绝其後粮於梁地。汉四年冬项王与汉王相距荥阳彭越攻下睢阳、外黄十七城。项王闻之乃使曹咎守成皋自东收彭越所下城邑皆复为楚。越将其兵北走穀城。汉五年秋项王之南走阳夏彭越复下昌邑旁二十馀城得穀十馀万斛以给汉王食。

---

![](assets/audios/090/9.mp3)

汉王败使使召彭越并力击楚。越曰： __「魏地初定尚畏楚未可去。」__ 汉王追楚为项籍所败固陵。乃谓留侯曰： __「诸侯兵不从为之柰何？」__ 留侯曰： __「齐王信之立非君王之意信亦不自坚。彭越本定梁地功多始君王以魏豹故拜彭越为魏相国。今豹死毋後且越亦欲王而君王不蚤定。与此两国约：即胜楚睢阳以北至穀城皆以王彭相国；从陈以东傅海与齐王信。齐王信家在楚此其意欲复得故邑。君王能出捐此地许二人二人今可致；即不能事未可知也。」__ 於是汉王乃使使彭越如留侯策。使者至彭越乃悉引兵会垓下遂破楚。项籍已死。春立彭越为梁王都定陶。

---

![](assets/audios/090/10.mp3)

六年朝陈。九年十年皆来朝长安。

---

![](assets/audios/090/11.mp3)

十年秋陈豨反代地高帝自往击至邯郸徵兵梁王。梁王称病使将将兵诣邯郸。高帝怒使人让梁王。梁王恐欲自往谢。其将扈辄曰： __「王始不往见让而往往则为禽矣。不如遂兵反。」__ 梁王不听称病。梁王怒其太仆欲斩之。太仆亡走汉告梁王与扈辄谋反。於是上使使掩梁王梁王不觉捕梁王囚之雒阳。有司治反形己具请论如法。上赦以为庶人传处蜀青衣。西至郑逢吕后从长安来欲之雒阳道见彭王。彭王为吕后泣涕自言无罪原处故昌邑。吕后许诺与俱东至雒阳。吕后白上曰： __「彭王壮士今徙之蜀此自遗患不如遂诛之。妾谨与俱来。」__ 於是吕后乃令其舍人彭越复谋反。廷尉王恬开奏请族之。上乃可遂夷越宗族国除。

---

![bg left](assets/images/simaqian.webp)

![](assets/audios/090/12.mp3)

太史公曰：魏豹、彭越虽故贱然已席卷千里南面称孤喋血乘胜日有闻矣。怀畔逆之意及败不死而虏囚身被刑戮何哉？中材已上且羞其行况王者乎！彼无异故智略绝人独患无身耳。得摄尺寸之柄其云蒸龙变欲有所会其度以故幽囚而不辞云。

---

![](assets/audios/090/13.mp3)

魏咎兄弟因时而王。豹後属楚其国遂亡。仲起昌邑归汉外黄。往来声援再续军粮。徵兵不往菹醢何伤。