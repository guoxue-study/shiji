---
marp: true
title: 天官书
theme: uncover
paginate: true
---

# 天官书

---

![](assets/audios/027/1.mp3)

中宫天极星其一明者太一常居也；旁三星三公或曰子属。後句四星末大星正妃馀三星後宫之属也。环之匡卫十二星籓臣。皆曰紫宫。

---

![](assets/audios/027/2.mp3)

前列直斗口三星随北端兑若见若不曰阴德或曰天一。紫宫左三星曰天枪右五星曰天棓後六星绝汉抵营室曰阁道。

---

![](assets/audios/027/3.mp3)

北斗七星所谓 __「旋、玑、玉衡以齐七政」__ 。杓携龙角衡殷南斗魁枕参。用昏建者杓；杓自华以西南。夜半建者衡；衡殷中州河、济之间。平旦建者魁；魁海岱以东北也。斗为帝车运于中央临制四乡。分阴阳建四时均五行移节度定诸纪皆系於斗。

---

![](assets/audios/027/4.mp3)

斗魁戴匡六星曰文昌宫：一曰上将二曰次将三曰贵相四曰司命五曰司中六曰司禄。在斗魁中贵人之牢。魁下六星两两相比者名曰三能。三能色齐君臣和；不齐为乖戾。辅星明近辅臣亲彊；斥小疏弱。

---

![](assets/audios/027/5.mp3)

杓端有两星：一内为矛招摇；一外为盾天锋。有句圜十五星属杓曰贱人之牢。其牢中星实则囚多虚则开出。

---

![](assets/audios/027/6.mp3)

天一、枪、棓、矛、盾动摇角大兵起。

---

![](assets/audios/027/7.mp3)

东宫苍龙房、心。心为明堂大星天王前後星子属。不欲直直则天王失计。房为府曰天驷。其阴右骖。旁有两星曰衿；北一星曰辖。东北曲十二星曰旗。旗中四星天市；中六星曰市楼。市中星众者实；其虚则秏。房南众星曰骑官。

---

![](assets/audios/027/8.mp3)

左角李；右角将。大角者天王帝廷。其两旁各有三星鼎足句之曰摄提。摄提者直斗杓所指以建时节故曰 __「摄提格」__ 。亢为疏庙主疾。其南北两大星曰南门。氐为天根主疫。

---

![](assets/audios/027/9.mp3)

尾为九子曰君臣；斥绝不和。箕为敖客曰口舌。

---

![](assets/audios/027/10.mp3)

火犯守角则有战。房、心王者恶之也。

---

![](assets/audios/027/11.mp3)

南宫硃鸟权、衡。衡太微三光之廷。匡卫十二星籓臣：西将；东相；南四星执法；中端门；门左右掖门。门内六星诸侯。其内五星五帝坐。後聚一十五星蔚然曰郎位；傍一大星将位也。月、五星顺入轨道司其出所守天子所诛也。其逆入若不轨道以所犯命之；中坐成形皆群下从谋也。金、火尤甚。廷籓西有隋星五曰少微士大夫。权轩辕。轩辕黄龙体。前大星女主象；旁小星御者後宫属。月、五星守犯者如衡占。

---

![](assets/audios/027/12.mp3)

东井为水事。其西曲星曰钺。钺北北河；南南河；两河、天阙间为关梁。舆鬼鬼祠事；中白者为质。火守南北河兵起穀不登。故德成衡观成潢伤成钺祸成井诛成质。

---

![](assets/audios/027/13.mp3)

柳为鸟注主木草。七星颈为员官。主急事。张素为厨主觞客。翼为羽翮主远客。

---

![](assets/audios/027/14.mp3)

轸为车主风。其旁有一小星曰长沙星星不欲明；明与四星等若五星入轸中兵大起。轸南众星曰天库楼；库有五车。车星角若益众及不具无处车马。

---

![](assets/audios/027/15.mp3)

西宫咸池曰天五潢。五潢五帝车舍。火入旱；金兵；水水。中有三柱；柱不具兵起。

---

![](assets/audios/027/16.mp3)

奎曰封豕为沟渎。娄为聚众。胃为天仓。其南众星曰廥积。

---

![](assets/audios/027/17.mp3)

昴曰髦头胡星也为白衣会。毕曰罕车为边兵主弋猎。其大星旁小星为附耳。附耳摇动有谗乱臣在侧。昴、毕间为天街。其阴阴国；阳阳国。

---

![](assets/audios/027/18.mp3)

参为白虎。三星直者是为衡石。下有三星兑曰罚为斩艾事。其外四星左右肩股也。小三星隅置曰觜觿为虎主葆旅事。其南有四星曰天厕。厕下一星曰天矢。矢黄则吉青、白、黑凶。其西有句曲九星三处罗：一曰天旗二曰天苑三曰九游。其东有大星曰狼。狼角变色多盗贼。下有四星曰弧直狼。狼比地有大星曰南极老人。老人见治安；不见兵起。常以秋分时候之于南郊。

---

![](assets/audios/027/19.mp3)

附耳入毕中兵起。

---

![](assets/audios/027/20.mp3)

北宫玄武虚、危。危为盖屋；虚为哭泣之事。

---

![](assets/audios/027/21.mp3)

其南有众星曰羽林天军。军西为垒或曰钺。旁有一大星为北落。北落若微亡军星动角益希及五星犯北落入军军起。火、金、水尤甚：火军忧；水患；木、土军吉。危东六星两两相比曰司空。

---

![](assets/audios/027/22.mp3)

营室为清庙曰离宫、阁道。汉中四星曰天驷。旁一星曰王良。王良策马车骑满野。旁有八星绝汉曰天潢。天潢旁江星。江星动人涉水。

---

![](assets/audios/027/23.mp3)

杵、臼四星在危南。匏瓜有青黑星守之鱼盐贵。

---

![](assets/audios/027/24.mp3)

南斗为庙其北建星。建星者旗也。牵牛为牺牲。其北河鼓。河鼓大星上将；左右左右将。婺女其北织女。织女天女孙也。

---

![](assets/audios/027/25.mp3)

察日、月之行以揆岁星顺逆。曰东方木主春日甲乙。义失者罚出岁星。岁星赢缩以其舍命国。所在国不可伐可以罚人。其趋舍而前曰赢退舍曰缩。赢其国有兵不复；缩其国有忧将亡国倾败。其所在五星皆从而聚於一舍其下之国可以义致天下。

---

![](assets/audios/027/26.mp3)

以摄提格岁：岁阴左行在寅岁星右转居丑。正月与斗、牵牛晨出东方名曰监德。色苍苍有光。其失次有应见柳。岁早水；晚旱。

---

![](assets/audios/027/27.mp3)

岁星出东行十二度百日而止反逆行；逆行八度百日复东行。岁行三十度十六分度之七率日行十二分度之一十二岁而周天。出常东方以晨；入於西方用昏。

---

![](assets/audios/027/28.mp3)

单阏岁：岁阴在卯星居子。以二月与婺女、虚、危晨出曰降入。大有光。其失次有应见张。其岁大水。

---

![](assets/audios/027/29.mp3)

执徐岁：岁阴在辰星居亥。以三月与营室、东壁晨出曰青章。青青甚章。其失次；有应见轸。岁早旱；晚水。

---

![](assets/audios/027/30.mp3)

大荒骆岁：岁阴在巳星居戌。以四月与奎、娄晨出曰跰踵。熊熊赤色有光。其失次有应见亢。

---

![](assets/audios/027/31.mp3)

敦牂岁：岁阴在午星居酉。以五月与胃、昴、毕晨出曰开明。炎炎有光。偃兵；唯利公王不利治兵。其失次有应见房。岁早旱；晚水。

---

![](assets/audios/027/32.mp3)

叶洽岁：岁阴在未星居申。以六月与觜觿、参晨出曰长列。昭昭有光。利行兵。其失次有应见箕。

---

![](assets/audios/027/33.mp3)

涒滩岁：岁阴在申星居未。以七月与东井、舆鬼晨出曰大音。昭昭白。其失次有应见牵牛。

---

![](assets/audios/027/34.mp3)

作鄂岁：岁阴在酉星居午。以八月与柳、七星、张晨出曰长王。作作有芒。国其昌熟穀。其失次有应见危。有旱而昌有女丧民疾。

---

![](assets/audios/027/35.mp3)

阉茂岁：岁阴在戌星居巳。以九月与翼、轸晨出曰天睢。白色大明。其失次有应见东壁。岁水女丧。

---

![](assets/audios/027/36.mp3)

大渊献岁：岁阴在亥星居辰。以十月与角、亢晨出曰大章。苍苍然星若跃而阴出旦是谓 __「正平」__ 。起师旅其率必武；其国有德将有四海。其失次有应见娄。

---

![](assets/audios/027/37.mp3)

困敦岁：岁阴在子星居卯。以十一月与氐、房、心晨出曰天泉。玄色甚明。江池其昌不利起兵。其失次有应昴。

---

![](assets/audios/027/38.mp3)

赤奋若岁：岁阴在丑星居寅以十二月与尾、箕晨出曰天皓。黫然黑色甚明。其失次有应见参。

---

![](assets/audios/027/39.mp3)

当居不居居之又左右摇未当去去之与他星会其国凶。所居久国有德厚。其角动乍小乍大若色数变人主有忧。

---

![](assets/audios/027/40.mp3)

其失次舍以下进而东北三月生天棓长四丈末兑进而东南三月生彗星长二丈类彗。退而西北三月生天欃长四丈末兑。退而西南三月生天枪长数丈两头兑。谨视其所见之国不可举事用兵。其出如浮如沈其国有土功；如沈如浮其野亡。色赤而有角其所居国昌。迎角而战者不胜。星色赤黄而沈所居野大穰。色青白而赤灰所居野有忧。岁星入月其野有逐相；与太白斗其野有破军。

---

![](assets/audios/027/41.mp3)

岁星一曰摄提曰重华曰应星曰纪星。营室为清庙岁星庙也。

---

![](assets/audios/027/42.mp3)

察刚气以处荧惑。曰南方火主夏日丙、丁。礼失罚出荧惑荧惑失行是也。出则有兵入则兵散。以其舍命国。荧惑为勃乱残贼、疾、丧、饥、兵。反道二舍以上居之三月有殃五月受兵七月半亡地九月太半亡地。因与俱出入国绝祀。居之殃还至虽大当小；久而至当小反大。其南为丈夫北为女子丧。若角动绕环之及乍前乍後左右殃益大。与他星斗光相逮为害；不相逮不害。五星皆从而聚于一舍其下国可以礼致天下。

---

![](assets/audios/027/43.mp3)

法出东行十六舍而止；逆行二舍；六旬复东行自所止数十舍十月而入西方；伏行五月出东方。其出西方曰 __「反明」__ 主命者恶之。东行急一日行一度半。

---

![](assets/audios/027/44.mp3)

其行东、西、南、北疾也。兵各聚其下；用战顺之胜逆之败。荧惑从太白军忧；离之军卻。出太白阴有分军；行其阳有偏将战。当其行太白逮之破军杀将。其入守犯太微、轩辕、营室主命恶之。心为明堂荧惑庙也。谨候此。

---

![](assets/audios/027/45.mp3)

历斗之会以定填星之位。曰中央土主季夏日戊、己黄帝主德女主象也。岁填一宿其所居国吉。未当居而居若已去而复还还居之其国得土不乃得女。若当居而不居既已居之又西东去其国失土不乃失女不可举事用兵。其居久其国福厚；易福薄。

---

![](assets/audios/027/46.mp3)

其一名曰地侯主岁。岁行十度百十二分度之五日行二十八分度之一二十八岁周天。其所居五星皆从而聚于一舍其下之国可重致天下。礼、德、义、杀、刑尽失而填星乃为之动摇。

---

![](assets/audios/027/47.mp3)

赢为王不宁；其缩有军不复。填星其色黄九芒音曰黄锺宫。其失次上二三宿曰赢有主命不成不乃大水。失次下二三宿曰缩有后戚其岁不复不乃天裂若地动。

---

![](assets/audios/027/48.mp3)

斗为文太室填星庙天子之星也。

---

![](assets/audios/027/49.mp3)

木星与土合为内乱。饥主勿用战败；水则变谋而更事；火为旱；金为白衣会若水。金在南曰牝牡年穀熟金在北岁偏无。火与水合为焠与金合为铄为丧皆不可举事用兵大败。土为忧主孽卿；大饥战败为北军军困举事大败。土与水合穰而拥阏有覆军其国不可举事。出亡地；入得地。金为疾为内兵亡地。三星若合其宿地国外内有兵与丧改立公王。四星合兵丧并起君子忧小人流。五星合是为易行有德受庆改立大人掩有四方子孙蕃昌；无德受殃若亡。五星皆大其事亦大；皆小事亦小。

---

![](assets/audios/027/50.mp3)

蚤出者为赢赢者为客。晚出者为缩缩者为主人。必有天应见於杓星。同舍为合。相陵为斗七寸以内必之矣。

---

![](assets/audios/027/51.mp3)

五星色白圜为丧旱；赤圜则中不平为兵；青圜为忧水；黑圜为疾多死；黄圜则吉。赤角犯我城黄角地之争白角哭泣之声青角有兵忧黑角则水。意行穷兵之所终。五星同色天下偃兵百姓宁昌。春风秋雨冬寒夏暑动摇常以此。

---

![](assets/audios/027/52.mp3)

填星出百二十日而逆西行西行百二十日反东行。见三百三十日而入入三十日复出东方。太岁在甲寅镇星在东壁故在营室。

---

![](assets/audios/027/53.mp3)

察日行以处位太白。曰西方秋日庚、辛主杀。杀失者罚出太白。太白失行以其舍命国。其出行十八舍二百四十日而入。入东方伏行十一舍百三十日；其入西方伏行三舍十六日而出。当出不出当入不入是谓失舍不有破军必有国君之篡。

---

![](assets/audios/027/54.mp3)

其纪上元以摄提格之岁与营室晨出东方至角而入；与营室夕出西方至角而入；与角晨出入毕；与角夕出入毕；与毕晨出入箕；与毕夕出入箕；与箕晨出入柳；与箕夕出入柳；与柳晨出入营室；与柳夕出入营室。凡出入东西各五为八岁二百二十日复与营室晨出东方。其大率岁一周天。其始出东方行迟率日半度一百二十日必逆行一二舍；上极而反东行行日一度半一百二十日入。其庳近日曰明星柔；高远日曰大嚣刚。其始出西行疾率日一度半百二十日；上极而行迟日半度百二十日旦入必逆行一二舍而入。其庳近日曰大白柔；高远日曰大相刚。出以辰、戌入以丑、未。

---

![](assets/audios/027/55.mp3)

当出不出未当入而入天下偃兵兵在外入。未当出而出当入而不入下起兵有破国。其当期出也其国昌。其出东为东入东为北方；出西为西入西为南方。所居久其乡利；其乡凶。

---

![](assets/audios/027/56.mp3)

出西至东正西国吉。出东至西正东国吉。其出不经天；经天天下革政。

---

![](assets/audios/027/57.mp3)

小以角动兵起。始出大後小兵弱；出小後大兵强。出高用兵深吉浅凶；庳浅吉深凶。日方南金居其南日方北金居其北曰赢侯王不宁用兵进吉退凶。日方南金居其北日方北金居其南曰缩侯王有忧用兵退吉进凶。用兵象太白：太白行疾疾行；迟迟行。角敢战。动摇躁躁。圜以静静。顺角所指吉；反之皆凶。出则出兵入则入兵。赤角有战；白角有丧；黑圜角忧有水事；青圜小角忧有木事；黄圜和角有土事有年。其已出三日而复有微入入三日乃复盛出是谓耎其下国有军败将北。其已入三日又复微出出三日而复盛入其下国有忧；师有粮食兵革遗人用之；卒虽众将为人虏。其出西失行外国败；其出东失行中国败。其色大圜黄滜可为好事；其圜大赤兵盛不战。

---

![](assets/audios/027/58.mp3)

太白白比狼；赤比心；黄比参左肩；苍比参右肩；黑比奎大星。五星皆从太白而聚乎一舍其下之国可以兵从天下。居实有得也；居虚无得也。行胜色色胜位有位胜无位有色胜无色行得尽胜之。出而留桑榆间疾其下国。上而疾未尽其日过参天疾其对国。上复下下复上有反将。其入月将僇。金、木星合光其下战不合兵虽起而不斗；合相毁野有破军。出西方昏而出阴阴兵彊；暮食出小弱；夜半出中弱；鸡鸣出大弱：是谓阴陷於阳。其在东方乘明而出阳阳兵之彊鸡鸣出小弱；夜半出中弱；昏出大弱：是谓阳陷於阴。太白伏也以出兵兵有殃。其出卯南南胜北方；出卯北北胜南方；正在卯东国利。出酉北北胜南方；出酉南南胜北方；正在酉西国胜。

---

![](assets/audios/027/59.mp3)

其与列星相犯小战；五星大战。其相犯太白出其南南国败；出其北北国败。行疾武；不行文。色白五芒出蚤为月蚀晚为天夭及彗星将其国。出东为德举事左之迎之吉。出西为刑举事右之背之吉。反之皆凶。太白光见景战胜。昼见而经天是谓争明彊国弱小国彊女主昌。

---

![](assets/audios/027/60.mp3)

亢为疏庙太白庙也。太白大臣也其号上公。其他名殷星、太正、营星、观星、宫星、明星、大衰、大泽、终星、大相、天浩、序星、月纬。大司马位谨候此。

---

![](assets/audios/027/61.mp3)

察日辰之会以治辰星之位。曰北方水太阴之精主冬日壬、癸。刑失者罚出辰星以其宿命国。

---

![](assets/audios/027/62.mp3)

是正四时：仲春春分夕出郊奎、娄、胃东五舍为齐；仲夏夏至夕出郊东井、舆鬼、柳东七舍为楚；仲秋秋分夕出郊角、亢、氐、房东四舍为汉；仲冬冬至晨出郊东方与尾、箕、斗、牵牛俱西为中国。其出入常以辰、戌、丑、未。

---

![](assets/audios/027/63.mp3)

其蚤为月蚀；晚为彗星及天夭。其时宜效不效为失追兵在外不战。一时不出其时不和；四时不出天下大饥。其当效而出也色白为旱黄为五穀熟赤为兵黑为水。出东方大而白有兵於外解。常在东方其赤中国胜；其西而赤外国利。无兵於外而赤兵起。其与太白俱出东方皆赤而角外国大败中国胜；其与太白俱出西方皆赤而角外国利。五星分天之中积于东方中国利；积于西方外国用者利。五星皆从辰星而聚于一舍其所舍之国可以法致天下。辰星不出太白为客；其出太白为主。出而与太白不相从野虽有军不战。出东方太白出西方；若出西方太白出东方为格野虽有兵不战。失其时而出为当寒反温当温反寒。当出不出是谓击卒兵大起。其入太白中而上出破军杀将客军胜；下出客亡地。辰星来抵太白太白不去将死。正旗上出破军杀将客胜；下出客亡地。

---

![](assets/audios/027/64.mp3)

视旗所指以命破军。其绕环太白若与斗大战客胜。兔过太白间可?咸剑小战客胜。兔居太白前军罢；出太白左小战；摩太白有数万人战主人吏死；出太白右去三尺军急约战。青角兵忧；黑角水。赤行穷兵之所终。

---

![](assets/audios/027/65.mp3)

兔七命曰小正、辰星、天欃、安周星、细爽、栖星、钩星。其色黄而小出而易处天下之文变而不善矣。兔五色青圜忧白圜丧赤圜中不平黑圜吉。赤角犯我城黄角地之争白角号泣之声。

---

![](assets/audios/027/66.mp3)

其出东方行四舍四十八日其数二十日而反入于东方；其出西方行四舍四十八日其数二十日而反入于西方。其一候之营室、角、毕、箕、柳。出房、心间地动。

---

![](assets/audios/027/67.mp3)

辰星之色：春青黄；夏赤白；秋青白而岁熟；冬黄而不明。即变其色其时不昌。春不见大风秋则不实。夏不见有六十日之旱月蚀。秋不见有兵春则不生。冬不见阴雨六十日有流邑夏则不长。

---

![](assets/audios/027/68.mp3)

角、亢、氐兗州。房、心豫州。尾、箕幽州。斗江、湖。牵牛、婺女杨州。虚、危青州。营室至东壁并州。奎、娄、胃徐州。昴、毕冀州。觜觿、参益州。东井、舆鬼雍州。柳、七星、张三河。翼、轸荆州。

---

![](assets/audios/027/69.mp3)

七星为员官辰星庙蛮夷星也。

---

![](assets/audios/027/70.mp3)

两军相当日晕；晕等力钧；厚长大有胜；薄短小无胜。重抱大破无。抱为和背不和为分离相去。直为自立立侯王；杀将。负且戴有喜。围在中中胜；在外外胜。青外赤中以和相去；赤外青中以恶相去。气晕先至而後去居军胜。先至先去前利後病；後至後去前病後利；後至先去前後皆病居军不胜。见而去其疾虽胜无功。见半日以上功大。白虹屈短上下兑有者下大流血。日晕制胜近期三十日远期六十日。

---

![](assets/audios/027/71.mp3)

其食食所不利；复生生所利；而食益尽为主位。以其直及日所宿加以日时用命其国也。

---

![](assets/audios/027/72.mp3)

月行中道安宁和平。阴间多水阴事。外北三尺阴星。北三尺太阴大水兵。阳间骄恣。阳星多暴狱。太阳大旱丧也。角、天门十月为四月十一月为五月十二月为六月水近三尺远五尺。犯四辅辅臣诛。行南北河以阴阳言旱水兵丧。

---

![](assets/audios/027/73.mp3)

月蚀岁星其宿地饥若亡。荧惑也乱填星也下犯上太白也彊国以战败辰星也女乱。大角主命者恶之；心则为内贼乱也；列星其宿地忧。

---

![](assets/audios/027/74.mp3)

月食始日五月者六六月者五五月复六六月者一而五月者五凡百一十三月而复始。故月蚀常也；日蚀为不臧也。甲、乙四海之外日月不占。丙、丁江、淮、海岱也。戊、己中州、河、济也。庚、辛华山以西。壬、癸恆山以北。日蚀国君；月蚀将相当之。

---

![](assets/audios/027/75.mp3)

国皇星大而赤状类南极。所出其下起兵兵彊；其冲不利。

---

![](assets/audios/027/76.mp3)

昭明星大而白无角乍上乍下。所出国起兵多变。

---

![](assets/audios/027/77.mp3)

五残星出正东东方之野。其星状类辰星去地可六丈。

---

![](assets/audios/027/78.mp3)

大贼星出正南南方之野。星去地可六丈大而赤数动有光。

---

![](assets/audios/027/79.mp3)

司危星出正西西方之野。星去地可六丈大而白类太白。

---

![](assets/audios/027/80.mp3)

狱汉星出正北北方之野。星去地可六丈大而赤数动察之中青。此四野星所出出非其方其下有兵冲不利。

---

![](assets/audios/027/81.mp3)

四填星所出四隅去地可四丈。

---

![](assets/audios/027/82.mp3)

地维咸光亦出四隅去地可三丈若月始出。所见下有乱；乱者亡有德者昌。

---

![](assets/audios/027/83.mp3)

烛星状如太白其出也不行。见则灭。所烛者城邑乱。

---

![](assets/audios/027/84.mp3)

如星非星如云非云命曰归邪。归邪出必有归国者。

---

![](assets/audios/027/85.mp3)

星者金之散气本曰火。星众国吉；少则凶。

---

![](assets/audios/027/86.mp3)

汉者亦金之散气其本曰水。汉星多多水少则旱其大经也。

---

![](assets/audios/027/87.mp3)

天鼓有音如雷非雷音在地而下及地。其所往者兵其下。

---

![](assets/audios/027/88.mp3)

天狗状如大奔星有声其下止地类狗。所堕及望之如火光炎炎冲天。其下圜如数顷田处上兑者则有黄色千里破军杀将。

---

![](assets/audios/027/89.mp3)

格泽星者如炎火之状。黄白起地而上。下大上兑。其见也不种而穫；不有土功必有大害。

---

![](assets/audios/027/90.mp3)

蚩尤之旗类彗而後曲象旗。见则王者征伐四方。

---

![](assets/audios/027/91.mp3)

旬始出於北斗旁状如雄鸡。其怒青黑象伏鳖。

---

![](assets/audios/027/92.mp3)

枉矢类大流星?行而仓黑望之如有毛羽然。

---

![](assets/audios/027/93.mp3)

长庚如一匹布著天。此星见兵起。

---

![](assets/audios/027/94.mp3)

星坠至地则石也。河、济之间时有坠星。

---

![](assets/audios/027/95.mp3)

天精而见景星。景星者德星也。其状无常常出於有道之国。

---

![](assets/audios/027/96.mp3)

凡望云气仰而望之三四百里；平望在桑榆上千馀二千里；登高而望之下属地者三千里。云气有兽居上者胜。

---

![](assets/audios/027/97.mp3)

自华以南气下黑上赤。嵩高、三河之郊气正赤。恆山之北气下黑下青。勃、碣、海、岱之间气皆黑。江、淮之间气皆白。

---

![](assets/audios/027/98.mp3)

徒气白。土功气黄。车气乍高乍下往往而聚。骑气卑而布。卒气抟。前卑而後高者疾；前方而後高者兑；後兑而卑者卻。其气平者其行徐。前高而後卑者不止而反。气相遇者卑胜高兑胜方。气来卑而循车通者不过三四日去之五六里见。气来高七八尺者不过五六日去之十馀里见。气来高丈馀二丈者不过三四十日去之五六十里见。

---

![](assets/audios/027/99.mp3)

稍云精白者其将悍其士怯。其大根而前绝远者当战。青白其前低者战胜；其前赤而仰者战不胜。阵云如立垣。杼云类杼。轴云抟两端兑。杓云如绳者居前互天其半半天。其■者类阙旗故。钩云句曲。诸此云见以五色合占。而泽抟密其见动人乃有占；兵必起合■其直。

---

![](assets/audios/027/100.mp3)

王朔所候决於日旁。日旁云气人主象。皆如其形以占。

---

![](assets/audios/027/101.mp3)

故北夷之气如群畜穹闾南夷之气类舟船幡旗。大水处败军场破国之虚下有积钱金宝之上皆有气不可不察。海旁蜄气象楼台；广野气成宫阙然。云气各象其山川人民所聚积。

---

![](assets/audios/027/102.mp3)

故候息秏者入国邑视封疆田畴之正治城郭室屋门户之润泽次至车服畜产精华。实息者吉；虚秏者凶。

---

![](assets/audios/027/103.mp3)

若烟非烟若云非云郁郁纷纷萧索轮囷是谓卿云。卿云喜气也。若雾非雾衣冠而不濡见则其域被甲而趋。

---

![](assets/audios/027/104.mp3)

雷电、虾虹、辟历、夜明者阳气之动者也春夏则秋冬则藏故候者无不司之。

---

![](assets/audios/027/105.mp3)

天开县物地动坼绝。山崩及徙川塞谿垘；水澹地长见象。城郭门闾闺臬?枯；宫庙邸第人民所次。谣俗车服观民饮食。五穀草木观其所属。仓府厩库四通之路。六畜禽兽所产去就；鱼鳖鸟鼠观其所处。鬼哭若呼其人逢俉。化言诚然。

---

![](assets/audios/027/106.mp3)

凡候岁美恶谨候岁始。岁始或冬至日产气始萌。腊明日人众卒岁一会饮食阳气故曰初岁。正月旦王者岁；立春日四时之始也。四始者候之日。

---

![](assets/audios/027/107.mp3)

而汉魏鲜集腊明正月旦决八风。风从南方来大旱；西南小旱；西方有兵；西北戎菽为小雨趣兵；北方为中岁；东北为上岁；东方大水；东南民有疾疫岁恶。故八风各与其冲对课多者为胜。多胜少久胜亟疾胜徐。旦至食为麦；食至日昳为稷；昳至餔为黍；餔至下餔为菽；下餔至日入为麻。欲终日有云有风有日。日当其时者深而多实；无云有风日当其时浅而多实；有云风无日当其时深而少实；有日无云不风当其时者稼有败。如食顷小败；熟五斗米顷大败。则风复起有云其稼复起。各以其时用云色占种所宜。其雨雪若寒岁恶。

---

![](assets/audios/027/108.mp3)

是日光明听都邑人民之声。声宫则岁善吉；商则有兵；徵旱；羽水；角岁恶。

---

![](assets/audios/027/109.mp3)

或从正月旦比数雨。率日食一升至七升而极；过之不占。数至十二日日直其月占水旱。为其环千里内占则为天下候竟正月。月所离列宿日、风、云占其国。然必察太岁所在。在金穰；水毁；木饥；火旱。此其大经也。

---

![](assets/audios/027/110.mp3)

正月上甲风从东方宜蚕；风从西方若旦黄云恶。

---

![](assets/audios/027/111.mp3)

冬至短极县土炭炭动鹿解角兰根出泉水跃略以知日至要决晷景。岁星所在五穀逢昌。其对为冲岁乃有殃。

---

![bg left](assets/images/simaqian.webp)

![](assets/audios/027/112.mp3)

太史公曰：自初生民以来世主曷尝不历日月星辰？及至五家、三代绍而明之内冠带外夷狄分中国为十有二州仰则观象於天俯则法类於地。天则有日月地则有阴阳。天有五星地有五行。天则有列宿地则有州域。三光者阴阳之精气本在地而圣人统理之。

---

![](assets/audios/027/113.mp3)

幽厉以往尚矣。所见天变皆国殊窟穴家占物怪以合时应其文图籍禨祥不法。是以孔子论六经纪异而说不书。至天道命不传；传其人不待告；告非其人虽言不著。

---

![](assets/audios/027/114.mp3)

昔之传天数者：高辛之前重、黎；於唐、虞羲、和；有夏昆吾；殷商巫咸；周室史佚、苌弘；於宋子韦；郑则裨灶；在齐甘公；楚唐眛；赵尹皋；魏石申。

---

![](assets/audios/027/115.mp3)

夫天运三十岁一小变百年中变五百载大变；三大变一纪三纪而大备：此其大数也。为国者必贵三五。上下各千岁然后天人之际续备。

---

![](assets/audios/027/116.mp3)

太史公推古天变未有可考于今者。盖略以春秋二百四十二年之间日蚀三十六彗星三见宋襄公时星陨如雨。天子微诸侯力政五伯代兴更为主命自是之後众暴寡大并小。秦、楚、吴、越夷狄也为彊伯。田氏篡齐三家分晋并为战国。争於攻取兵革更起城邑数屠因以饥馑疾疫焦苦臣主共忧患其察礻几祥候星气尤急。近世十二诸侯七国相王言从衡者继踵而皋、唐、甘、石因时务论其书传故其占验凌杂米盐。

---

![](assets/audios/027/117.mp3)

二十八舍主十二州斗秉兼之所从来久矣。秦之疆也候在太白占於狼、弧。吴、楚之疆候在荧惑占於鸟衡。燕、齐之疆候在辰星占於虚、危。宋、郑之疆候在岁星占於房、心。晋之疆亦候在辰星占於参罚。

---

![](assets/audios/027/118.mp3)

及秦并吞三晋、燕、代自河山以南者中国。中国於四海内则在东南为阳；阳则日、岁星、荧惑、填星；占於街南毕主之。其西北则胡、貉、月氏诸衣旃裘引弓之民为阴；阴则月、太白、辰星；占於街北昴主之。故中国山川东北流其维在陇、蜀尾没于勃、碣。是以秦、晋好用兵复占太白太白主中国；而胡、貉数侵掠独占辰星辰星出入躁疾常主夷狄：其大经也。此更为客主人。荧惑为孛外则理兵内则理政。故曰 __「虽有明天子必视荧惑所在」__ 。诸侯更彊时菑异记无可录者。

---

![](assets/audios/027/119.mp3)

秦始皇之时十五年彗星四见久者八十日长或竟天。其後秦遂以兵灭六王并中国外攘四夷死人如乱麻因以张楚并起三十年之间兵相骀藉不可胜数。自蚩尤以来未尝若斯也。

---

![](assets/audios/027/120.mp3)

项羽救钜鹿枉矢西流山东遂合从诸侯西坑秦人诛屠咸阳。

---

![](assets/audios/027/121.mp3)

汉之兴五星聚于东井。平城之围月晕参、毕七重。诸吕作乱日蚀昼晦。吴楚七国叛逆彗星数丈天狗过梁野；及兵起遂伏尸流血其下。元光、元狩蚩尤之旗再见长则半天。其後京师师四出诛夷狄者数十年而伐胡尤甚。越之亡荧惑守斗；朝鲜之拔星茀于河戍；兵征大宛星茀招摇：此其荦荦大者。若至委曲小变不可胜道。由是观之未有不先形见而应随之者也。

---

![](assets/audios/027/122.mp3)

夫自汉之为天数者星则唐都气则王朔占岁则魏鲜。故甘、石历五星法唯独荧惑有反逆行；逆行所守及他星逆行日月薄蚀皆以为占。

---

![](assets/audios/027/123.mp3)

余观史记考行事百年之中五星无出而不反逆行反逆行尝盛大而变色；日月薄蚀行南北有时：此其大度也。故紫宫、房心、权衡、咸池、虚危列宿部星此天之五官坐位也为经不移徙大小有差阔狭有常。水、火、金、木、填星此五星者天之五佐为纬见伏有时所过行赢缩有度。

---

![](assets/audios/027/124.mp3)

日变脩德月变省刑星变结和。凡天变过度乃占。国君彊大有德者昌；羽小饰诈者亡。太上脩德其次脩政其次脩救其次脩禳正下无之。夫常星之变希见而三光之占亟用。日月晕適云风此天之客气其见亦有大运。然其与政事俯仰最近人之符。此五者天之感动。为天数者必通三五。终始古今深观时变察其精粗则天官备矣。

---

![](assets/audios/027/125.mp3)

苍帝行德天门为之开。赤帝行德天牢为之空。黄帝行德天夭为之起。风从西北来必以庚、辛。一秋中五至大赦；三至小赦。白帝行德以正月二十日、二十一日月晕围常大赦载谓有太阳也。一曰：白帝行德毕、昴为之围。围三暮德乃成；不三暮及围不合德不成。二曰：以辰围不出其旬。黑帝行德天关为之动。天行德天子更立年；不德风雨破石。三能、三衡者天廷也。客星出天廷有奇令。

---

![](assets/audios/027/126.mp3)

在天成象有同影响。观文察变其来自往。天官既书太史攸掌。云物必记星辰可仰。盈缩匪?应验无爽。至哉玄监云谁欲?！