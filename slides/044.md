---
marp: true
title: 魏世家
theme: uncover
paginate: true
---

# 魏世家

---

![](assets/audios/044/1.mp3)

魏之先毕公高之後也。毕公高与周同姓。武王之伐纣而高封於毕於是为毕姓。其後绝封为庶人或在中国或在夷狄。其苗裔曰毕万事晋献公。

---

![](assets/audios/044/2.mp3)

献公之十六年赵夙为御毕万为右以伐霍、耿、魏灭之。以耿封赵夙以魏封毕万为大夫。卜偃曰： __「毕万之後必大矣万满数也；魏大名也。以是始赏天开之矣天子曰兆民诸侯曰万民。今命之大以从满数其必有众。」__ 初毕万卜事晋遇屯之比。辛廖占之曰： __「吉。屯固比入吉孰大焉其必蕃昌。」__ 

---

![](assets/audios/044/3.mp3)

毕万封十一年晋献公卒四子争更立晋乱。而毕万之世弥大从其国名为魏氏。生武子。魏武子以魏诸子事晋公子重耳。晋献公之二十一年武子从重耳出亡。十九年反重耳立为晋文公而令魏武子袭魏氏之後封列为大夫治於魏。生悼子。

---

![](assets/audios/044/4.mp3)

魏悼子徙治霍。生魏绛。

---

![](assets/audios/044/5.mp3)

魏绛事晋悼公。悼公三年会诸侯。悼公弟杨干乱行魏绛僇辱杨干。悼公怒曰： __「合诸侯以为荣今辱吾弟！」__ 将诛魏绛。或说悼公悼公止。卒任魏绛政使和戎、翟戎、翟亲附。悼公之十一年曰： __「自吾用魏绛八年之中九合诸侯戎、翟和子之力也。」__ 赐之乐三让然後受之。徙治安邑。魏绛卒谥为昭子。生魏嬴。嬴生魏献子。

---

![](assets/audios/044/6.mp3)

献子事晋昭公。昭公卒而六卿彊公室卑。

---

![](assets/audios/044/7.mp3)

晋顷公之十二年韩宣子老魏献子为国政。晋宗室祁氏、羊舌氏相恶六卿诛之尽取其邑为十县六卿各令其子为之大夫。献子与赵简子、中行文子、范献子并为晋卿。

---

![](assets/audios/044/8.mp3)

其後十四岁而孔子相鲁。後四岁赵简子以晋阳之乱也而与韩、魏共攻范、中行氏。魏献子生魏侈。魏侈与赵鞅共攻范、中行氏。

---

![](assets/audios/044/9.mp3)

魏侈之孙曰魏桓子与韩康子、赵襄子共伐灭知伯分其地。

---

![](assets/audios/044/10.mp3)

桓子之孙曰文侯都。魏文侯元年秦灵公之元年也。与韩武子、赵桓子、周威王同时。

---

![](assets/audios/044/11.mp3)

六年城少梁。十三年使子击围繁、庞出其民。十六年伐秦筑临晋元里。

---

![](assets/audios/044/12.mp3)

十七年伐中山使子击守之赵仓唐傅之。子击逢文侯之师田子方於朝歌引车避下谒。田子方不为礼。子击因问曰： __「富贵者骄人乎？且贫贱者骄人乎？」__ 子方曰： __「亦贫贱者骄人耳。夫诸侯而骄人则失其国大夫而骄人则失其家。贫贱者行不合言不用则去之楚、越若脱鵕然柰何其同之哉！」__ 子击不怿而去。西攻秦至郑而还筑雒阴、合阳。

---

![](assets/audios/044/13.mp3)

二十二年魏、赵、韩列为诸侯。

---

![](assets/audios/044/14.mp3)

二十四年秦伐我至阳狐。

---

![](assets/audios/044/15.mp3)

二十五年子击生子■。

---

![](assets/audios/044/16.mp3)

文侯受子夏经艺客段干木过其闾未尝不轼也。秦尝欲伐魏或曰： __「魏君贤人是礼国人称仁上下和合未可图也。」__ 文侯由此得誉於诸侯。

---

![](assets/audios/044/17.mp3)

任西门豹守鄴而河内称治。

---

![](assets/audios/044/18.mp3)

魏文侯谓李克曰： __「先生尝教寡人曰‘家贫则思良妻国乱则思良相’。今所置非成则璜二子何如？」__ 李克对曰： __「臣闻之卑不谋尊疏不谋戚。臣在阙门之外不敢当命。」__ 文侯曰： __「先生临事勿让。」__ 李克曰： __「君不察故也。居视其所亲富视其所与达视其所举穷视其所不为贫视其所不取五者足以定之矣何待克哉！」__ 文侯曰： __「先生就舍寡人之相定矣。」__ 李克趋而出过翟璜之家。翟璜曰： __「今者闻君召先生而卜相果谁为之？」__ 李克曰： __「魏成子为相矣。」__ 翟璜忿然作色曰： __「以耳目之所睹记臣何负於魏成子？西河之守臣之所进也。君内以鄴为忧臣进西门豹。君谋欲伐中山臣进乐羊。中山以拔无使守之臣进先生。君之子无傅臣进屈侯鲋。

---

![](assets/audios/044/19.mp3)

臣何以负於魏成子！」__ 李克曰： __「且子之言克於子之君者岂将比周以求大官哉？君问而置相‘非成则璜二子何如’？克对曰：‘君不察故也。居视其所亲富视其所与达视其所举穷视其所不为贫视其所不取五者足以定之矣何待克哉！’是以知魏成子之为相也。且子安得与魏成子比乎？魏成子以食禄千锺什九在外什一在内是以东得卜子夏、田子方、段干木。此三人者君皆师之。子之所进五人者君皆臣之。子恶得与魏成子比也？」__ 翟璜逡巡再拜曰： __「璜鄙人也失对原卒为弟子。」__ 

---

![](assets/audios/044/20.mp3)

二十六年虢山崩壅河。

---

![](assets/audios/044/21.mp3)

三十二年伐郑。城酸枣。败秦于注。三十五年齐伐取我襄陵。三十六年秦侵我阴晋。

---

![](assets/audios/044/22.mp3)

三十八年伐秦败我武下得其将识。是岁文侯卒子击立是为武侯。

---

![](assets/audios/044/23.mp3)

魏武侯元年赵敬侯初立公子朔为乱不胜奔魏与魏袭邯郸魏败而去。

---

![](assets/audios/044/24.mp3)

二年城安邑、王垣。

---

![](assets/audios/044/25.mp3)

七年伐齐至桑丘。九年翟败我于澮。使吴起伐齐至灵丘。齐威王初立。

---

![](assets/audios/044/26.mp3)

十一年与韩、赵三分晋地灭其後。

---

![](assets/audios/044/27.mp3)

十三年秦献公县栎阳。十五年败赵北蔺。

---

![](assets/audios/044/28.mp3)

十六年伐楚取鲁阳。武侯卒子■立是为惠王。

---

![](assets/audios/044/29.mp3)

惠王元年初武侯卒也子■与公中缓争为太子。公孙颀自宋入赵自赵入韩谓韩懿侯曰： __「魏■与公中缓争为太子君亦闻之乎？今魏■得王错挟上党固半国也。因而除之破魏必矣不可失也。」__ 懿侯说乃与赵成侯合军并兵以伐魏战于浊泽魏氏大败魏君围。赵谓韩曰： __「除魏君立公中缓割地而退我且利。」__ 韩曰： __「不可。杀魏君人必曰暴；割地而退人必曰贪。不如两分之。魏分为两不彊於宋、卫则我终无魏之患矣。」__ 赵不听。韩不说以其少卒夜去。惠王之所以身不死国不分者二家谋不和也。若从一家之谋则魏必分矣。故曰 __「君终无適子其国可破也」__ 。

---

![](assets/audios/044/30.mp3)

二年魏败韩于马陵败赵于怀。三年齐败我观。五年与韩会宅阳。城武堵。为秦所败。六年伐取宋仪台。九年伐败韩于澮。与秦战少梁虏我将公孙痤取庞。秦献公卒子孝公立。

---

![](assets/audios/044/31.mp3)

十年伐取赵皮牢。彗星见。十二年星昼坠有声。

---

![](assets/audios/044/32.mp3)

十四年与赵会鄗。十五年鲁、卫、宋、郑君来朝。十六年与秦孝公会杜平。侵宋黄池宋复取之。

---

![](assets/audios/044/33.mp3)

十七年与秦战元里秦取我少梁。围赵邯郸。十八年拔邯郸。赵请救于齐齐使田忌、孙膑救赵败魏桂陵。

---

![](assets/audios/044/34.mp3)

十九年诸侯围我襄陵。筑长城塞固阳。

---

![](assets/audios/044/35.mp3)

二十年归赵邯郸与盟漳水上。二十一年与秦会彤。赵成侯卒。二十八年齐威王卒。中山君相魏。

---

![](assets/audios/044/36.mp3)

三十年魏伐赵赵告急齐。齐宣王用孙子计救赵击魏。魏遂大兴师使庞涓将而令太子申为上将军。过外黄外黄徐子谓太子曰： __「臣有百战百胜之术。」__ 太子曰： __「可得闻乎？」__ 客曰： __「固原效之。」__ 曰： __「太子自将攻齐大胜并莒则富不过有魏贵不益为王。若战不胜齐则万世无魏矣。此臣之百战百胜之术也。」__ 太子曰： __「诺请必从公之言而还矣。」__ 客曰： __「太子虽欲还不得矣。彼劝太子战攻欲啜汁者众。太子虽欲还恐不得矣。」__ 太子因欲还其御曰： __「将出而还与北同。」__ 太子果与齐人战败於马陵。齐虏魏太子申杀将军涓军遂大破。

---

![](assets/audios/044/37.mp3)

三十一年秦、赵、齐共伐我秦将商君诈我将军公子卬而袭夺其军破之。秦用商君东地至河而齐、赵数破我安邑近秦於是徙治大梁。以公子赫为太子。

---

![](assets/audios/044/38.mp3)

三十三年秦孝公卒商君亡秦归魏魏怒不入。三十五年与齐宣王会平阿南。

---

![](assets/audios/044/39.mp3)

惠王数被於军旅卑礼厚币以招贤者。邹衍、淳于髡、孟轲皆至梁。梁惠王曰： __「寡人不佞兵三折於外太子虏上将死国以空虚以羞先君宗庙社稷寡人甚丑之叟不远千里辱幸至弊邑之廷将何利吾国？」__ 孟轲曰： __「君不可以言利若是。夫君欲利则大夫欲利大夫欲利则庶人欲利上下争利国则危矣。为人君仁义而已矣何以利为！」__ 

---

![](assets/audios/044/40.mp3)

三十六年复与齐王会甄。是岁惠王卒子襄王立。

---

![](assets/audios/044/41.mp3)

襄王元年与诸侯会徐州相王也。追尊父惠王为王。

---

![](assets/audios/044/42.mp3)

五年秦败我龙贾军四万五千于雕阴围我焦、曲沃。予秦河西之地。

---

![](assets/audios/044/43.mp3)

六年与秦会应。秦取我汾阴、皮氏、焦。魏伐楚败之陉山。七年魏尽入上郡于秦。秦降我蒲阳。八年秦归我焦、曲沃。

---

![](assets/audios/044/44.mp3)

十二年楚败我襄陵。诸侯执政与秦相张仪会齧桑。十三年张仪相魏。魏有女子化为丈夫。秦取我曲沃、平周。

---

![](assets/audios/044/45.mp3)

十六年襄王卒子哀王立。张仪复归秦。

---

![](assets/audios/044/46.mp3)

哀王元年五国共攻秦不胜而去。

---

![](assets/audios/044/47.mp3)

二年齐败我观津。五年秦使樗里子伐取我曲沃走犀岸门。六年秦来立公子政为太子。与秦会临晋。七年攻齐。与秦伐燕。

---

![](assets/audios/044/48.mp3)

八年伐卫拔列城二。见卫君曰： __「请罢魏兵免成陵君可乎？」__ 卫君曰： __「先生果能孤请世世以卫事先生。」__ 如耳见成陵君曰： __「昔者魏伐赵断羊肠拔阏与约斩赵赵分而为二所以不亡者魏为从主也。今卫已迫亡将西请事於秦。与其以秦醳卫不如以魏醳卫卫之德魏必终无穷。」__ 成陵君曰： __「诺。」__ 如耳见魏王曰： __「臣有谒於卫。卫故周室之别也其称小国多宝器。今国迫於难而宝器不出者其心以为攻卫醳卫不以王为主故宝器虽出必不入於王也。臣窃料之先言醳卫者必受卫者也。」__ 如耳出成陵君入以其言见魏王。魏王听其说罢其兵免成陵君终身不见。

---

![](assets/audios/044/49.mp3)

九年与秦王会临晋。张仪、魏章皆归于魏。魏相田需死楚害张仪、犀、薛公。楚相昭鱼谓苏代曰： __「田需死吾恐张仪、犀、薛公有一人相魏者也。」__ 代曰： __「然相者欲谁而君便之？」__ 昭鱼曰： __「吾欲太子之自相也。」__ 代曰： __「请为君北必相之。」__ 昭鱼曰： __「柰何？」__ 对曰： __「君其为梁王代请说君。」__ 昭鱼曰： __「柰何？」__ 对曰： __「代也从楚来昭鱼甚忧曰：‘田需死吾恐张仪、犀、薛公有一人相魏者也。’代曰：‘梁王长主也必不相张仪。张仪相必右秦而左魏。犀相必右韩而左魏。薛公相必右齐而左魏。梁王长主也必不便也。’王曰：‘然则寡人孰相？’代曰：‘莫若太子之自相。太子之自相是三人者皆以太子为非常相也皆将务以其国事魏欲得丞相玺也。以魏之彊而三万乘之国辅之魏必安矣。故曰莫若太子之自相也。’」__ 遂北见梁王以此告之。

---

![](assets/audios/044/50.mp3)

太子果相魏。

---

![](assets/audios/044/51.mp3)

十年张仪死。十一年与秦武王会应。十二年太子朝於秦。秦来伐我皮氏未拔而解。十四年秦来归武王后。十六年秦拔我蒲反、阳晋、封陵。十七年与秦会临晋。秦予我蒲反。十八年与秦伐楚。二十一年与齐、韩共败秦军函谷。

---

![](assets/audios/044/52.mp3)

二十三年秦复予我河外及封陵为和。哀王卒子昭王立。

---

![](assets/audios/044/53.mp3)

昭王元年秦拔我襄城。二年与秦战我不利。三年佐韩攻秦秦将白起败我军伊阙二十四万。六年予秦河东地方四百里。芒卯以诈重。七年秦拔我城大小六十一。八年秦昭王为西帝齐湣王为东帝月馀皆复称王归帝。九年秦拔我新垣、曲阳之城。

---

![](assets/audios/044/54.mp3)

十年齐灭宋宋王死我温。十二年与秦、赵、韩、燕共伐齐败之济西湣王出亡。燕独入临菑。与秦王会西周。

---

![](assets/audios/044/55.mp3)

十三年秦拔我安城。兵到大梁去。十八年秦拔郢楚王徙陈。

---

![](assets/audios/044/56.mp3)

十九年昭王卒子安釐王立。

---

![](assets/audios/044/57.mp3)

安釐王元年秦拔我两城。二年又拔我二城军大梁下韩来救予秦温以和。三年秦拔我四城斩四万。四年秦破我及韩、赵杀十五万人走我将芒卯。魏将段干子请予秦南阳以和。苏代谓魏王曰： __「欲玺者段干子也欲地者秦也。今王使欲地者制玺使欲玺者制地魏氏地不尽则不知已。且夫以地事秦譬犹抱薪救火薪不尽火不灭。」__ 王曰： __「是则然也。虽然事始已行不可更矣。」__ 对曰： __「王独不见夫博之所以贵枭者便则食不便则止矣。今王曰‘事始已行不可更’是何王之用智不如用枭也？」__ 

---

![](assets/audios/044/58.mp3)

九年秦拔我怀。十年秦太子外质於魏死。十一年秦拔我郪丘。

---

![](assets/audios/044/59.mp3)

秦昭王谓左右曰： __「今时韩、魏与始孰彊？」__ 对曰： __「不如始彊。」__ 王曰： __「今时如耳、魏齐与孟尝、芒卯孰贤？」__ 对曰： __「不如。」__ 王曰： __「以孟尝、芒卯之贤率彊韩、魏以攻秦犹无柰寡人何也。今以无能之如耳、魏齐而率弱韩、魏以伐秦其无柰寡人何亦明矣。」__ 左右皆曰： __「甚然。」__ 中旗冯琴而对曰： __「王之料天下过矣。当晋六卿之时知氏最彊灭范、中行又率韩、魏之兵以围赵襄子於晋阳决晋水以灌晋阳之城不湛者三版。知伯行水魏桓子御韩康子为参乘。知伯曰：‘吾始不知水之可以亡人之国也乃今知之。’汾水可以灌安邑绛水可以灌平阳。魏桓子肘韩康子韩康子履魏桓子肘足接於车上而知氏地分身死国亡为天下笑。今秦兵虽彊不能过知氏；韩、魏虽弱尚贤其在晋阳之下也。此方其用肘足之时也原王之勿易也！」__ 於是秦王恐。

---

![](assets/audios/044/60.mp3)

齐、楚相约而攻魏魏使人求救於秦冠盖相望也而秦救不至。魏人有唐雎者年九十馀矣谓魏王曰： __「老臣请西说秦王令兵先臣出。」__ 魏王再拜遂约车而遣之。唐雎到入见秦王。秦王曰： __「丈人芒然乃远至此甚苦矣！夫魏之来求救数矣寡人知魏之急已。」__ 唐雎对曰： __「大王已知魏之急而救不者臣窃以为用策之臣无任矣。夫魏一万乘之国也然所以西面而事秦称东籓受冠带祠春秋者以秦之彊足以为与也。今齐、楚之兵已合於魏郊矣而秦救不亦将赖其未急也。使之大急彼且割地而约从王尚何救焉？必待其急而救之是失一东籓之魏而彊二敌之齐、楚则王何利焉？」__ 於是秦昭王遽为兵救魏。魏氏复定。

---

![](assets/audios/044/61.mp3)

赵使人谓魏王曰： __「为我杀范痤吾请献七十里之地。」__ 魏王曰： __「诺。」__ 使吏捕之围而未杀。痤因上屋骑危谓使者曰： __「与其以死痤市不如以生痤市。有如痤死赵不予王地则王将柰何？故不若与先定割地然後杀痤。」__ 魏王曰： __「善。」__ 痤因上书信陵君曰： __「痤故魏之免相也赵以地杀痤而魏王听之有如彊秦亦将袭赵之欲则君且柰何？」__ 信陵君言於王而出之。

---

![](assets/audios/044/62.mp3)

魏王以秦救之故欲亲秦而伐韩以求故地。无忌谓魏王曰：

---

![](assets/audios/044/63.mp3)

秦与戎翟同俗有虎狼之心贪戾好利无信不识礼义德行。苟有利焉不顾亲戚兄弟若禽兽耳此天下之所识也非有所施厚积德也。故太后母也而以忧死；穰侯舅也功莫大焉而竟逐之；两弟无罪而再夺之国。此於亲戚若此而况於仇雠之国乎？今王与秦共伐韩而益近秦患臣甚惑之。而王不识则不明群臣莫以闻则不忠。

---

![](assets/audios/044/64.mp3)

今韩氏以一女子奉一弱主内有大乱外交彊秦魏之兵王以为不亡乎？韩亡秦有郑地与大梁鄴王以为安乎？王欲得故地今负彊秦之亲王以为利乎？

---

![](assets/audios/044/65.mp3)

秦非无事之国也韩亡之後必将更事更事必就易与利就易与利必不伐楚与赵矣。是何也？夫越山逾河绝韩上党而攻彊赵是复阏与之事秦必不为也。若道河内倍鄴、朝歌绝漳滏水与赵兵决於邯郸之郊是知伯之祸也秦又不敢。伐楚道涉谷行三千里。而攻冥?戹之塞所行甚远所攻甚难秦又不为也。若道河外倍大梁右上蔡、召陵与楚兵决於陈郊秦又不敢。故曰秦必不伐楚与赵矣又不攻卫与齐矣。

---

![](assets/audios/044/66.mp3)

夫韩亡之後兵出之日非魏无攻已。秦固有怀、茅、邢丘城垝津以临河内河内共、汲。必危；有郑地得垣雍决荧泽水灌大梁大梁必亡。王之使者出过而恶安陵氏於秦秦之欲诛之久矣。秦叶阳、昆阳与舞阳邻听使者之恶之随安陵氏而亡之绕舞阳之北以东临许南国必危国无害乎？

---

![](assets/audios/044/67.mp3)

夫憎韩不爱安陵氏可也夫不患秦之不爱南国非也。异日者秦在河西晋国去梁千里有河山以阑之有周韩以间之。从林乡军以至于今秦七攻魏五入囿中边城尽拔文台堕垂都焚林木伐麋鹿尽而国继以围。又长驱梁北东至陶卫之郊北至平监。所亡於秦者山南山北河外河内大县数十名都数百。秦乃在河西晋去梁千里而祸若是矣又况於使秦无韩有郑地无河山而阑之无周韩而间之去大梁百里祸必由此矣。

---

![](assets/audios/044/68.mp3)

异日者从之不成也楚、魏疑而韩不可得也。今韩受兵三年秦桡之以讲识亡不听投质於赵请为天下雁行顿刃楚、赵必集兵皆识秦之欲无穷也非尽亡天下之国而臣海内必不休矣。是故臣原以从事王王受楚赵之约而挟韩之质以存韩而求故地韩必效之。

---

![](assets/audios/044/69.mp3)

夫存韩安魏而利天下此亦王之天时已。通韩上党於共、甯使道安成出入赋之是魏重质韩以其上党也。今有其赋足以富国。韩必德魏爱魏重魏畏魏韩必不敢反魏是韩则魏之县也。魏得韩以为县卫、大梁、河外必安矣。今不存韩二周、安陵必危楚、赵大破卫、齐甚畏天下西乡而驰秦入朝而为臣不久矣。

---

![](assets/audios/044/70.mp3)

二十年秦围邯郸信陵君无忌矫夺将军晋鄙兵以救赵赵得全。无忌因留赵。二十六年秦昭王卒。

---

![](assets/audios/044/71.mp3)

三十年无忌归魏率五国兵攻秦败之河外走蒙骜。魏太子增质於秦秦怒欲囚魏太子增。或为增谓秦王曰： __「公孙喜固谓魏相曰‘请以魏疾击秦秦王怒必囚增。魏王又怒击秦秦必伤’。今王囚增是喜之计中也。故不若贵增而合魏以疑之於齐、韩。」__ 秦乃止增。

---

![](assets/audios/044/72.mp3)

三十一年秦王政初立。

---

![](assets/audios/044/73.mp3)

三十四年安釐王卒太子增立是为景湣王。信陵君无忌卒。

---

![](assets/audios/044/74.mp3)

景湣王元年秦拔我二十城以为秦东郡。二年秦拔我朝歌。■徙野王。三年秦拔我汲。五年秦拔我垣、蒲阳、衍。十五年景湣王卒子王假立。

---

![](assets/audios/044/75.mp3)

王假元年燕太子丹使荆轲刺秦王秦王觉之。

---

![](assets/audios/044/76.mp3)

三年秦灌大梁虏王假遂灭魏以为郡县。

---

![bg left](assets/images/simaqian.webp)

![](assets/audios/044/77.mp3)

太史公曰：吾適故大梁之墟墟中人曰： __「秦之破梁引河沟而灌大梁三月城坏王请降遂灭魏。」__ 说者皆曰魏以不用信陵君故国削弱至於亡余以为不然。天方令秦平海内其业未成魏虽得阿衡之佐曷益乎？

---

![](assets/audios/044/78.mp3)

毕公之苗因国为姓。大名始赏盈数自正。胤裔繁昌系载忠正。杨干就戮智氏奔命。文始建侯武实彊盛。大梁东徙长安北侦。卯既无功卬亦外聘。王假削弱虏於秦政。