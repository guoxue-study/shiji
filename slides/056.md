---
marp: true
title: 陈丞相世家
theme: uncover
paginate: true
---

# 陈丞相世家

---

![](assets/audios/056/1.mp3)

陈丞相平者阳武户牖乡人也。少时家贫好读书有田三十亩独与兄伯居。伯常耕田纵平使游学。平为人长美色。人或谓陈平曰： __「贫何食而肥若是？」__ 其嫂嫉平之不视家生产曰： __「亦食糠覈耳。有叔如此不如无有。」__ 伯闻之逐其妇而弃之。

---

![](assets/audios/056/2.mp3)

及平长可娶妻富人莫肯与者贫者平亦耻之。久之户牖富人有张负张负女孙五嫁而夫辄死人莫敢娶。平欲得之。邑中有丧平贫侍丧以先往後罢为助。张负既见之丧所独视伟平平亦以故後去。负随平至其家家乃负郭穷巷以弊席为门然门外多有长者车辙。张负归谓其子仲曰： __「吾欲以女孙予陈平。」__ 张仲曰： __「平贫不事事一县中尽笑其所为独柰何予女乎？」__ 负曰： __「人固有好美如陈平而长贫贱者乎？」__ 卒与女。为平贫乃假贷币以聘予酒肉之资以内妇。负诫其孙曰： __「毋以贫故事人不谨。事兄伯如事父事嫂如母。」__ 平既娶张氏女赍用益饶游道日广。

---

![](assets/audios/056/3.mp3)

里中社平为宰分肉食甚均。父老曰： __「善陈孺子之为宰！」__ 平曰： __「嗟乎使平得宰天下亦如是肉矣！」__ 

---

![](assets/audios/056/4.mp3)

陈涉起而王陈使周市略定魏地立魏咎为魏王与秦军相攻於临济。陈平固已前谢其兄伯从少年往事魏王咎於临济。魏王以为太仆。说魏王不听人或谗之陈平亡去。

---

![](assets/audios/056/5.mp3)

久之项羽略地至河上陈平往归之从入破秦赐平爵卿。项羽之东王彭城也汉王还定三秦而东殷王反楚。项羽乃以平为信武君将魏王咎客在楚者以往击降殷王而还。项王使项悍拜平为都尉赐金二十溢。居无何汉王攻下殷。项王怒将诛定殷者将吏。陈平惧诛乃封其金与印使使归项王而平身间行杖剑亡。渡河船人见其美丈夫独行疑其亡将要中当有金玉宝器目之欲杀平。平恐乃解衣裸而佐刺船。船人知其无有乃止。

---

![](assets/audios/056/6.mp3)

平遂至修武降汉因魏无知求见汉王汉王召入。是时万石君奋为汉王中涓受平谒入见平。平等七人俱进赐食。王曰： __「罢就舍矣。」__ 平曰： __「臣为事来所言不可以过今日。」__ 於是汉王与语而说之问曰： __「子之居楚何官？」__ 曰： __「为都尉。」__ 是日乃拜平为都尉使为参乘典护军。诸将尽讙曰： __「大王一日得楚之亡卒未知其高下而即与同载反使监护军长者！」__ 汉王闻之愈益幸平。遂与东伐项王。至彭城为楚所败。引而还收散兵至荥阳以平为亚将属於韩王信军广武。

---

![](assets/audios/056/7.mp3)

绛侯、灌婴等咸谗陈平曰： __「平虽美丈夫如冠玉耳其中未必有也。臣闻平居家时盗其嫂；事魏不容亡归楚；归楚不中又亡归汉。今日大王尊官之令护军。臣闻平受诸将金金多者得善处金少者得恶处。平反覆乱臣也原王察之。」__ 汉王疑之召让魏无知。无知曰： __「臣所言者能也；陛下所问者行也。今有尾生、孝己之行而无益处於胜负之数陛下何暇用之乎？楚汉相距臣进奇谋之士顾其计诚足以利国家不耳。且盗嫂受金又何足疑乎？」__ 汉王召让平曰： __「先生事魏不中遂事楚而去今又从吾游信者固多心乎？」__ 平曰： __「臣事魏王魏王不能用臣说故去事项王。项王不能信人其所任爱非诸项即妻之昆弟虽有奇士不能用平乃去楚。闻汉王之能用人故归大王。臣裸身来不受金无以为资。诚臣计画有可采者大王用之；使无可用者金具在请封输官得请骸骨。」__ 

---

![](assets/audios/056/8.mp3)

汉王乃谢厚赐拜为护军中尉尽护诸将。诸将乃不敢复言。

---

![](assets/audios/056/9.mp3)

其後楚急攻绝汉甬道围汉王於荥阳城。久之汉王患之请割荥阳以西以和。项王不听。汉王谓陈平曰： __「天下纷纷何时定乎？」__ 陈平曰： __「项王为人恭敬爱人士之廉节好礼者多归之。至於行功爵邑重之士亦以此不附。今大王慢而少礼士廉节者不来；然大王能饶人以爵邑士之顽钝嗜利无耻者亦多归汉。诚各去其两短袭其两长天下指麾则定矣。然大王恣侮人不能得廉节之士。顾楚有可乱者彼项王骨鲠之臣亚父、锺离眛、龙且、周殷之属不过数人耳。大王诚能出捐数万斤金行反间间其君臣以疑其心项王为人意忌信谗必内相诛。汉因举兵而攻之破楚必矣。」__ 汉王以为然乃出黄金四万斤与陈平恣所为不问其出入。

---

![](assets/audios/056/10.mp3)

陈平既多以金纵反间於楚军宣言诸将锺离眛等为项王将功多矣然而终不得裂地而王欲与汉为一以灭项氏而分王其地。项羽果意不信锺离眜等。项王既疑之使使至汉。汉王为太牢具举进。见楚使即详惊曰： __「吾以为亚父使乃项王使！」__ 复持去更以恶草具进楚使。楚使归具以报项王。项王果大疑亚父。亚父欲急攻下荥阳城项王不信不肯听。亚父闻项王疑之乃怒曰： __「天下事大定矣君王自为之！原请骸骨归！」__ 归未至彭城疽背而死。陈平乃夜出女子二千人荥阳城东门楚因击之陈平乃与汉王从城西门夜出去。遂入关收散兵复东。

---

![](assets/audios/056/11.mp3)

其明年淮阴侯破齐自立为齐王使使言之汉王。汉王大怒而骂陈平蹑汉王。汉王亦悟乃厚遇齐使使张子房卒立信为齐王。封平以户牖乡。用其奇计策卒灭楚。常以护军中尉从定燕王臧荼。

---

![](assets/audios/056/12.mp3)

汉六年人有上书告楚王韩信反。高帝问诸将诸将曰： __「亟兵阬竖子耳。」__ 高帝默然。问陈平平固辞谢曰： __「诸将云何？」__ 上具告之。陈平曰： __「人之上书言信反有知之者乎？」__ 曰： __「未有。」__ 曰： __「信知之乎？」__ 曰： __「不知。」__ 陈平曰： __「陛下精兵孰与楚？」__ 上曰： __「不能过。」__ 平曰： __「陛下将用兵有能过韩信者乎？」__ 上曰： __「莫及也。」__ 平曰： __「今兵不如楚精而将不能及而举兵攻之是趣之战也窃为陛下危之。」__ 上曰： __「为之柰何？」__ 平曰： __「古者天子巡狩会诸侯。南方有云梦陛下弟出伪游云梦会诸侯於陈。陈楚之西界信闻天子以好出游其势必无事而郊迎谒。谒而陛下因禽之此特一力士之事耳。」__ 高帝以为然乃使告诸侯会陈 __「吾将南游云梦」__ 。上因随以行。行未至陈楚王信果郊迎道中。高帝豫具武士见信至即执缚之载後车。

---

![](assets/audios/056/13.mp3)

信呼曰： __「天下已定我固当烹！」__ 高帝顾谓信曰： __「若毋声！而反明矣！」__ 武士反接之。遂会诸侯于陈尽定楚地。还至雒阳赦信以为淮阴侯而与功臣剖符定封。

---

![](assets/audios/056/14.mp3)

於是与平剖符世世勿绝为户牖侯。平辞曰： __「此非臣之功也。」__ 上曰： __「吾用先生谋计战胜剋敌非功而何？」__ 平曰： __「非魏无知臣安得进？」__ 上曰； __「若子可谓不背本矣。」__ 乃复赏魏无知。其明年以护军中尉从攻反者韩王信於代。卒至平城为匈奴所围七日不得食。高帝用陈平奇计使单于阏氏围以得开。高帝既出其计礻必世莫得闻。

---

![](assets/audios/056/15.mp3)

高帝南过曲逆上其城望见其屋室甚大曰： __「壮哉县！吾行天下独见洛阳与是耳。」__ 顾问御史曰： __「曲逆户口几何？」__ 对曰： __「始秦时三万馀户间者兵数起多亡匿今见五千户。」__ 於是乃诏御史更以陈平为曲逆侯尽食之除前所食户牖。

---

![](assets/audios/056/16.mp3)

其後常以护军中尉从攻陈豨及黥布。凡六出奇计辄益邑凡六益封。奇计或颇祕世莫能闻也。

---

![](assets/audios/056/17.mp3)

高帝从破布军还病创徐行至长安。燕王卢绾反上使樊哙以相国将兵攻之。既行人有短恶哙者。高帝怒曰： __「哙见吾病乃冀我死也。」__ 用陈平谋而召绛侯周勃受诏床下曰： __「陈平亟驰传载勃代哙将平至军中即斩哙头！」__ 二人既受诏驰传未至军行计之曰： __「樊哙帝之故人也功多且又乃吕后弟吕嬃之夫有亲且贵帝以忿怒故欲斩之则恐後悔。宁囚而致上上自诛之。」__ 未至军为坛以节召樊哙。哙受诏即反接载槛车传诣长安而令绛侯勃代将将兵定燕反县。

---

![](assets/audios/056/18.mp3)

平行闻高帝崩平恐吕太后及吕嬃谗怒乃驰传先去。逢使者诏平与灌婴屯於荥阳。平受诏立复驰至宫哭甚哀因奏事丧前。吕太后哀之曰： __「君劳出休矣。」__ 平畏谗之就因固请得宿卫中。太后乃以为郎中令曰： __「傅教孝惠。」__ 是後吕嬃谗乃不得行。樊哙至则赦复爵邑。

---

![](assets/audios/056/19.mp3)

孝惠帝六年相国曹参卒以安国侯王陵为右丞相陈平为左丞相。

---

![](assets/audios/056/20.mp3)

王陵者故沛人始为县豪高祖微时兄事陵。陵少文任气好直言。及高祖起沛入至咸阳陵亦自聚党数千人居南阳不肯从沛公。及汉王之还攻项籍陵乃以兵属汉。项羽取陵母置军中陵使至则东乡坐陵母欲以招陵。陵母既私送使者泣曰： __「为老妾语陵谨事汉王。汉王长者也无以老妾故持二心。妾以死送使者。」__ 遂伏剑而死。项王怒烹陵母。陵卒从汉王定天下。以善雍齿雍齿高帝之仇而陵本无意从高帝以故晚封为安国侯。

---

![](assets/audios/056/21.mp3)

安国侯既为右丞相二岁孝惠帝崩。高后欲立诸吕为王问王陵王陵曰： __「不可。」__ 问陈平陈平曰： __「可。」__ 吕太后怒乃详迁陵为帝太傅实不用陵。陵怒谢疾免杜门竟不朝请七年而卒。

---

![](assets/audios/056/22.mp3)

陵之免丞相吕太后乃徙平为右丞相以辟阳侯审食其为左丞相。左丞相不治常给事於中。

---

![](assets/audios/056/23.mp3)

食其亦沛人。汉王之败彭城西楚取太上皇、吕后为质食其以舍人侍吕后。其後从破项籍为侯幸於吕太后。及为相居中百官皆因决事。

---

![](assets/audios/056/24.mp3)

吕嬃常以前陈平为高帝谋执樊哙数谗曰： __「陈平为相非治事日饮醇酒戏妇女。」__ 陈平闻日益甚。吕太后闻之私独喜。面质吕嬃於陈平曰： __「鄙语曰‘兒妇人口不可用’顾君与我何如耳。无畏吕嬃之谗也。」__ 

---

![](assets/audios/056/25.mp3)

吕太后立诸吕为王陈平伪听之。及吕太后崩平与太尉勃合谋卒诛诸吕立孝文皇帝陈平本谋也。审食其免相。

---

![](assets/audios/056/26.mp3)

孝文帝立以为太尉勃亲以兵诛吕氏功多；陈平欲让勃尊位乃谢病。孝文帝初立怪平病问之。平曰： __「高祖时勃功不如臣平。及诛诸吕臣功亦不如勃。原以右丞相让勃。」__ 於是孝文帝乃以绛侯勃为右丞相位次第一；平徙为左丞相位次第二。赐平金千斤益封三千户。

---

![](assets/audios/056/27.mp3)

居顷之孝文皇帝既益明习国家事朝而问右丞相勃曰： __「天下一岁决狱几何？」__ 勃谢曰： __「不知。」__ 问： __「天下一岁钱穀出入几何？」__ 勃又谢不知汗出沾背愧不能对。於是上亦问左丞相平。平曰： __「有主者。」__ 上曰： __「主者谓谁？」__ 平曰： __「陛下即问决狱责廷尉；问钱穀责治粟内史。」__ 上曰： __「苟各有主者而君所主者何事也？」__ 平谢曰： __「主臣！陛下不知其驽下使待罪宰相。宰相者上佐天子理阴阳顺四时下育万物之宜外镇抚四夷诸侯内亲附百姓使卿大夫各得任其职焉。」__ 孝文帝乃称善。右丞相大惭出而让陈平曰： __「君独不素教我对！」__ 陈平笑曰： __「君居其位不知其任邪？且陛下即问长安中盗贼数君欲彊对邪？」__ 於是绛侯自知其能不如平远矣。居顷之绛侯谢病请免相陈平专为一丞相。

---

![](assets/audios/056/28.mp3)

孝文帝二年丞相陈平卒谥为献侯。子共侯买代侯。二年卒子简侯恢代侯。二十三年卒子何代侯。二十三年何坐略人妻弃市国除。

---

![](assets/audios/056/29.mp3)

始陈平曰： __「我多阴谋是道家之所禁。吾世即废亦已矣终不能复起以吾多阴祸也。」__ 然其後曾孙陈掌以卫氏亲贵戚原得续封陈氏然终不得。

---

![bg left](assets/images/simaqian.webp)

![](assets/audios/056/30.mp3)

太史公曰：陈丞相平少时本好黄帝、老子之术。方其割肉俎上之时其意固已远矣。倾侧扰攘楚魏之间卒归高帝。常出奇计救纷纠之难振国家之患。及吕后时事多故矣然平竟自脱定宗庙以荣名终称贤相岂不善始善终哉！非知谋孰能当此者乎？

---

![](assets/audios/056/31.mp3)

曲逆穷巷门多长者。宰肉先均佐丧後罢。魏楚更用腹心难假。弃印封金刺船露裸。间行归汉委质麾下。荥阳计全平城围解。推陵让勃裒多益寡。应变合权克定宗社。