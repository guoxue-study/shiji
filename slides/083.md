---
marp: true
title: 鲁仲连邹阳列传
theme: uncover
paginate: true
---

# 鲁仲连邹阳列传

---

![](assets/audios/083/1.mp3)

鲁仲连者齐人也。好奇伟俶傥之画策而不肯仕宦任职好持高节。游於赵。

---

![](assets/audios/083/2.mp3)

赵孝成王时而秦王使白起破赵长平之军前後四十馀万秦兵遂东围邯郸。赵王恐诸侯之救兵莫敢击秦军。魏安釐王使将军晋鄙救赵畏秦止於荡阴不进。魏王使客将军新垣衍间入邯郸因平原君谓赵王曰： __「秦所为急围赵者前与齐湣王争彊为帝已而复归帝；今齐已益弱方今唯秦雄天下此非必贪邯郸其意欲复求为帝。赵诚使尊秦昭王为帝秦必喜罢兵去。」__ 平原君犹预未有所决。

---

![](assets/audios/083/3.mp3)

此时鲁仲连適游赵会秦围赵闻魏将欲令赵尊秦为帝乃见平原君曰： __「事将柰何？」__ 平原君曰： __「胜也何敢言事！前亡四十万之众於外今又内围邯郸而不能去。魏王使客将军新垣衍令赵帝秦今其人在是。胜也何敢言事！」__ 鲁仲连曰： __「吾始以君为天下之贤公子也吾乃今然後知君非天下之贤公子也。梁客新垣衍安在？吾请为君责而归之。」__ 平原君曰： __「胜请为绍介而见之於先生。」__ 平原君遂见新垣衍曰： __「东国有鲁仲连先生者今其人在此胜请为绍介交之於将军。」__ 新垣衍曰： __「吾闻鲁仲连先生齐国之高士也。衍人臣也使事有职吾不原见鲁仲连先生。」__ 平原君曰： __「胜既已泄之矣。」__ 新垣衍许诺。

---

![](assets/audios/083/4.mp3)

鲁连见新垣衍而无言。新垣衍曰： __「吾视居此围城之中者皆有求於平原君者也；今吾观先生之玉貌非有求於平原君者也曷为久居此围城之中而不去？」__ 鲁仲连曰： __「世以鲍焦为无从颂而死者皆非也。众人不知则为一身。彼秦者弃礼义而上功之国也权使其士虏使其民。彼即肆然而为帝过而为政於天下则连有蹈东海而死耳吾不忍为之民也。所为见将军者欲以助赵也。」__ 

---

![](assets/audios/083/5.mp3)

新垣衍曰： __「先生助之将柰何？」__ 鲁连曰： __「吾将使梁及燕助之齐、楚则固助之矣。」__ 新垣衍曰： __「燕则吾请以从矣；若乃梁者则吾乃梁人也先生恶能使梁助之？」__ 鲁连曰： __「梁未睹秦称帝之害故耳。使梁睹秦称帝之害则必助赵矣。」__ 

---

![](assets/audios/083/6.mp3)

新垣衍曰： __「秦称帝之害何如？」__ 鲁连曰： __「昔者齐威王尝为仁义矣率天下诸侯而朝周。周贫且微诸侯莫朝而齐独朝之。居岁馀周烈王崩齐後往周怒赴於齐曰：‘天崩地坼天子下席。东籓之臣因齐後至则斮。’齐威王勃然怒曰：‘叱嗟而母婢也！’卒为天下笑。故生则朝周死则叱之诚不忍其求也。彼天子固然其无足怪。」__ 

---

![](assets/audios/083/7.mp3)

新垣衍曰： __「先生独不见夫仆乎？十人而从一人者宁力不胜而智不若邪？畏之也。」__ 鲁仲连曰： __「呜呼！梁之比於秦若仆邪？」__ 新垣衍曰： __「然。」__ 鲁仲连曰： __「吾将使秦王烹醢梁王。」__ 新垣衍怏然不悦曰： __「噫嘻亦太甚矣先生之言也！先生又恶能使秦王烹醢梁王？」__ 鲁仲鲁曰： __「固也吾将言之。昔者九侯、鄂侯、文王纣之三公也。九侯有子而好献之於纣纣以为恶醢九侯。鄂侯争之彊辩之疾故脯鄂侯。文王闻之喟然而叹故拘之牖里之库百日欲令之死。曷为与人俱称王卒就脯醢之地？齐湣王之鲁夷维子为执策而从谓鲁人曰：‘子将何以待吾君？’鲁人曰：‘吾将以十太牢待子之君。’夷维子曰：‘子安取礼而来吾君？彼吾君者天子也。天子巡狩诸侯辟舍纳筦籥摄衽抱机视膳於堂下天子已食乃退而听朝也。’鲁人投其籥不果纳。

---

![](assets/audios/083/8.mp3)

不得入於鲁将之薛假途於邹。当是时邹君死湣王欲入吊夷维子谓邹之孤曰：‘天子吊主人必将倍殡棺设北面於南方然后天子南面吊也。’邹之群臣曰：‘必若此吾将伏剑而死。’固不敢入於邹。邹、鲁之臣生则不得事养死则不得赙襚然且欲行天子之礼於邹、鲁邹、鲁之臣不果纳。今秦万乘之国也梁亦万乘之国也。俱据万乘之国各有称王之名睹其一战而胜欲从而帝之是使三晋之大臣不如邹、鲁之仆妾也。且秦无已而帝则且变易诸侯之大臣。彼将夺其所不肖而与其所贤夺其所憎而与其所爱。彼又将使其子女谗妾为诸侯妃姬。处梁之宫。梁王安得晏然而已乎？而将军又何以得故宠乎？」__ 

---

![](assets/audios/083/9.mp3)

於是新垣衍起再拜谢曰： __「始以先生为庸人吾乃今日知先生为天下之士也。吾请出不敢复言帝秦。」__ 秦将闻之为卻军五十里。適会魏公子无忌夺晋鄙军以救赵击秦军秦军遂引而去。

---

![](assets/audios/083/10.mp3)

於是平原君欲封鲁连鲁连辞让者三终不肯受。平原君乃置酒酒酣起前以千金为鲁连寿。鲁连笑曰： __「所贵於天下之士者为人排患释难解纷乱而无取也。即有取者是商贾之事也而连不忍为也。」__ 遂辞平原君而去终身不复见。

---

![](assets/audios/083/11.mp3)

其後二十馀年燕将攻下聊城聊城人或谗之燕燕将惧诛因保守聊城不敢归。齐田单攻聊城岁馀士卒多死而聊城不下。鲁连乃为书约之矢以射城中遗燕将。书曰：

---

![](assets/audios/083/12.mp3)

吾闻之智者不倍时而弃利勇士不却死而灭名忠臣不先身而後君。今公行一朝之忿不顾燕王之无臣非忠也；杀身亡聊城而威不信於齐非勇也；功败名灭後世无称焉非智也。三者世主不臣说士不载故智者不再计勇士不怯死。今死生荣辱贵贱尊卑此时不再至原公详计而无与俗同。

---

![](assets/audios/083/13.mp3)

且楚攻齐之南阳魏攻平6而齐无南面之心以为亡南阳之害小不如得济北之利大故定计审处之。今秦人下兵魏不敢东面；衡秦之势成楚国之形危；齐弃南阳断右壤定济北计犹且为之也。且夫齐之必决於聊城公勿再计。今楚魏交退於齐而燕救不至。以全齐之兵无天下之规与聊城共据期年之敝则臣见公之不能得也。且燕国大乱君臣失计上下迷惑栗腹以十万之众五折於外以万乘之国被围於赵壤削主困为天下僇笑。国敝而祸多民无所归心。今公又以敝聊之民距全齐之兵是墨翟之守也。食人炊骨士无反外之心是孙膑之兵也。能见於天下。虽然为公计者不如全车甲以报於燕。车甲全而归燕燕王必喜；身全而归於国士民如见父母交游攘臂而议於世功业可明。上辅孤主以制群臣下养百姓以资说士矫国更俗功名可立也。

---

![](assets/audios/083/14.mp3)

亡意亦捐燕弃世东游於齐乎？裂地定封富比乎陶、卫世世称孤与齐久存又一计也。此两计者显名厚实也原公详计而审处一焉。

---

![](assets/audios/083/15.mp3)

且吾闻之规小节者不能成荣名恶小耻者不能立大功。昔者管夷吾射桓公中其钩篡也；遗公子纠不能死怯也；束缚桎梏辱也。若此三行者世主不臣而乡里不通。乡使管子幽囚而不出身死而不反於齐则亦名不免为辱人贱行矣。臧获且羞与之同名矣况世俗乎！故管子不耻身在縲绁之中而耻天下之不治不耻不死公子纠而耻威之不信於诸侯故兼三行之过而为五霸名高天下而光烛邻国。曹子为鲁将三战三北而亡地五百里。乡使曹子计不反顾议不还踵刎颈而死则亦名不免为败军禽将矣。曹子弃三北之耻而退与鲁君计。桓公朝天下会诸侯曹子以一剑之任枝桓公之心於坛坫之上颜色不变辞气不悖三战之所亡一朝而复之天下震动诸侯惊骇威加吴、越。若此二士者非不能成小廉而行小节也以为杀身亡躯绝世灭後功名不立非智也。

---

![](assets/audios/083/16.mp3)

故去感忿之怨立终身之名；弃忿悁之节定累世之功。是以业与三王争流而名与天壤相弊也。原公择一而行之。

---

![](assets/audios/083/17.mp3)

燕将见鲁连书泣三日犹豫不能自决。欲归燕已有隙恐诛；欲降齐所杀虏於齐甚众恐已降而後见辱。喟然叹曰： __「与人刃我宁自刃。」__ 乃自杀。聊城乱田单遂屠聊城。归而言鲁连欲爵之。鲁连逃隐於海上曰： __「吾与富贵而诎於人宁贫贱而轻世肆志焉。」__ 

---

![](assets/audios/083/18.mp3)

邹阳者齐人也。游於梁与故吴人庄忌夫子、淮阴枚生之徒交。上书而介於羊胜、公孙诡之间。胜等嫉邹阳恶之梁孝王。孝王怒下之吏将欲杀之。邹阳客游以谗见禽恐死而负累乃从狱中上书曰：

---

![](assets/audios/083/19.mp3)

臣闻忠无不报信不见疑臣常以为然徒虚语耳。昔者荆轲慕燕丹之义白虹贯日太子畏之；卫先生为秦画长平之事太白蚀昴而昭王疑之。夫精变天地而信不喻两主岂不哀哉！今臣尽忠竭诚毕议原知左右不明卒从吏讯为世所疑是使荆轲、卫先生复起而燕、秦不悟也。原大王孰察之。

---

![](assets/audios/083/20.mp3)

昔卞和献宝楚王刖之；李斯竭忠胡亥极刑。是以箕子详狂接舆辟世恐遭此患也。原大王孰察卞和、李斯之意而後楚王、胡亥之听无使臣为箕子、接舆所笑。臣闻比干剖心子胥鸱夷臣始不信乃今知之。原大王孰察少加怜焉。

---

![](assets/audios/083/21.mp3)

谚曰： __「有白头如新倾盖如故。」__ 何则？知与不知也。故昔樊於期逃秦之燕藉荆轲以奉丹之事；王奢去齐之魏临城自刭以卻齐而存魏。夫王奢、樊於期非新於齐、秦而故於燕、魏也所以去二国死两君者行合於志而慕义无穷也。是以苏秦不信於天下而为燕尾生；白圭战亡六城为魏取中山。何则？诚有以相知也。苏秦相燕燕人恶之於王王按剑而怒食以?夬騠；白圭显於中山中山人恶之魏文侯文侯投之以夜光之璧。何则？两主二臣剖心坼肝相信岂移於浮辞哉！

---

![](assets/audios/083/22.mp3)

故女无美恶入宫见妒；士无贤不肖入朝见嫉。昔者司马喜髌脚於宋卒相中山；范睢摺胁折齿於魏卒为应侯。此二人者皆信必然之画捐朋党之私挟孤独之位故不能自免於嫉妒之人也。是以申徒狄自沈於河徐衍负石入海。不容於世义不苟取比周於朝以移主上之心。故百里奚乞食於路缪公委之以政；甯戚饭牛车下而桓公任之以国。此二人者岂借宦於朝假誉於左右然後二主用之哉？感於心合於行亲於胶漆昆弟不能离岂惑於众口哉？故偏听生奸独任成乱。昔者鲁听季孙之说而逐孔子宋信子罕之计而囚墨翟。夫以孔、墨之辩不能自免於谗谀而二国以危。何则？众口铄金积毁销骨也。是以秦用戎人由余而霸中国齐用越人蒙而彊威、宣。此二国岂拘於俗牵於世系阿偏之辞哉？公听并观垂名当世。

---

![](assets/audios/083/23.mp3)

故意合则胡越为昆弟由余、越人蒙是矣；不合则骨肉出逐不收硃、象、管、蔡是矣。今人主诚能用齐、秦之义後宋、鲁之听则五伯不足称三王易为也。

---

![](assets/audios/083/24.mp3)

是以圣王觉寤捐子之之心而能不说於田常之贤；封比干之後修孕妇之墓故功业复就於天下。何则？欲善无厌也。夫晋文公亲其雠彊霸诸侯；齐桓公用其仇而一匡天下。何则慈仁殷勤诚加於心不可以虚辞借也。

---

![](assets/audios/083/25.mp3)

至夫秦用商鞅之法东弱韩、魏兵彊天下而卒车裂之；越用大夫种之谋禽劲吴霸中国而卒诛其身。是以孙叔敖三去相而不悔於陵子仲辞三公为人灌园。今人主诚能去骄泬之心怀可报之意披心腹见情素堕肝胆施德厚终与之穷达无爱於士则桀之狗可使吠尧而蹠之客可使刺由；况因万乘之权假圣王之资乎？然则荆轲之湛七族要离之烧妻子岂足道哉！

---

![](assets/audios/083/26.mp3)

臣闻明月之珠夜光之璧以闇投人於道路人无不按剑相眄者。何则？无因而至前也。蟠木根柢轮囷离诡而为万乘器者。何则？以左右先为之容也。故无因至前虽出随侯之珠夜光之璧犹结怨而不见德。故有人先谈则以枯木朽株树功而不忘。今夫天下布衣穷居之士身在贫贱虽蒙尧、舜之术挟伊、管之辩怀龙逢、比干之意欲尽忠当世之君而素无根柢之容虽竭精思欲开忠信辅人主之治则人主必有按剑相眄之迹是使布衣不得为枯木朽株之资也。

---

![](assets/audios/083/27.mp3)

是以圣王制世御俗独化於陶钧之上而不牵於卑乱之语不夺於众多之口。故秦皇帝任中庶子蒙嘉之言以信荆轲之说而匕窃；周文王猎泾、渭载吕尚而归以王天下。故秦信左右而杀周用乌集而王。何则？以其能越挛拘之语驰域外之议独观於昭旷之道也。

---

![](assets/audios/083/28.mp3)

今人主沈於谄谀之辞牵於帷裳之制使不羁之士与牛骥同皁此鲍焦所以忿於世而不留富贵之乐也。

---

![](assets/audios/083/29.mp3)

臣闻盛饰入朝者不以利汙义砥厉名号者不以欲伤行故县名胜母而曾子不入邑号朝歌而墨子回车。今欲使天下寥廓之士摄於威重之权主於位势之贵故回面汙行以事谄谀之人而求亲近於左右则士伏死堀穴岩之中耳安肯有尽忠信而趋阙下者哉！

---

![](assets/audios/083/30.mp3)

书奏梁孝王孝王使人出之卒为上客。

---

![bg left](assets/images/simaqian.webp)

![](assets/audios/083/31.mp3)

太史公曰：鲁连其指意虽不合大义然余多其在布衣之位荡然肆志不诎於诸侯谈说於当世折卿相之权。邹阳辞虽不逊然其比物连类有足悲者亦可谓抗直不桡矣吾是以附之列传焉。

---

![](assets/audios/083/32.mp3)

鲁连达士高才远致。释难解纷辞禄肆志。齐将挫辩燕军沮气。邹子遇谗见诋狱吏。慷慨献说时王所器。