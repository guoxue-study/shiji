---
marp: true
title: 日者列传
theme: uncover
paginate: true
---

# 日者列传

---

![](assets/audios/127/1.mp3)

集解墨子曰： __「墨子北之齐遇日者。日者曰：‘帝以今日杀黑龙于北方而先生之色黑不可以北。’墨子不听遂北至淄水。墨子不遂而反焉。日者曰：

---

![](assets/audios/127/2.mp3)

‘我谓先生不可以北。’」__ 然则古人占候卜筮通谓之 __「日者」__ 。墨子亦云非但也。索隐案：名卜筮曰 __「日者」__ 以墨所以卜筮占候时日通名 __「日者」__ 故也。

---

![](assets/audios/127/3.mp3)

自古受命而王王者之兴何尝不以卜筮决于天命哉！其于周尤甚及秦可见。

---

![](assets/audios/127/4.mp3)

代王之入任于卜者。太卜之起由汉兴而有。1

---

![](assets/audios/127/5.mp3)

注1索隐案：周礼有太卜之官。此云由汉兴者谓汉自文帝卜大横之后其卜官更兴盛焉。

---

![](assets/audios/127/6.mp3)

司马季主者楚人也。1卜于长安东市。

---

![](assets/audios/127/7.mp3)

注1索隐按：云楚人而太史公不序其系盖楚相司马子期﹑子反后芈姓也。

---

![](assets/audios/127/8.mp3)

季主见列仙传。

---

![](assets/audios/127/9.mp3)

宋忠为中大夫贾谊为博士同日俱出洗沐1相从论议诵易先王圣人之道术究篃人情相视而叹。贾谊曰： __「吾闻古之圣人不居朝廷必在卜医之中。今吾已见三公九卿朝士大夫皆可知矣。试之卜数中以观采。」__ 2二人即同舆而之市游于卜肆中。天新雨道少人司马季主闲坐弟子三四人侍方辩天地之道日月之运阴阳吉凶之本。二大夫再拜谒。司马季主视其状貌如类有知者即礼之使弟子延之坐。坐定司马季主复理前语分别天地之终始日月星辰之纪差次仁义之际列吉凶之符语数千言莫不顺理。

---

![](assets/audios/127/10.mp3)

注1正义汉官五日一假洗沐也。

---

![](assets/audios/127/11.mp3)

注2索隐卜数犹术数也。音所具反。刘氏云 __「数筮也」__ 亦通。筮必*[用]*易*(用)*大衍之数者也。

---

![](assets/audios/127/12.mp3)

宋忠﹑贾谊瞿然而悟猎缨正襟1危坐2曰： __「吾望先生之状听先生之辞小子窃观于世未尝见也。今何居之卑何行之污？」__ 3

---

![](assets/audios/127/13.mp3)

注1索隐猎犹揽也。揽其冠缨而正其衣襟谓变而自饰也。

---

![](assets/audios/127/14.mp3)

注2索隐免坐。谓俯俛为敬。

---

![](assets/audios/127/15.mp3)

注3索隐音乌故反。

---

![](assets/audios/127/16.mp3)

司马季主捧腹大笑曰： __「观大夫类有道术者今何言之陋也何辞之野也！今夫子所贤者何也？所高者谁也？今何以卑污长者？」__ 

---

![](assets/audios/127/17.mp3)

二君曰： __「尊官厚禄世之所高也贤才处之。今所处非其地故谓之卑。言不信行不验取不当故谓之污。夫卜筮者世俗之所贱简也。世皆言曰：‘夫卜者多言夸严以得人情1虚高人禄命以说人志擅言祸灾以伤人心矫言鬼神以尽人财厚求拜谢以私于己。’此吾之所耻故谓之卑污也。」__ 

---

![](assets/audios/127/18.mp3)

注1索隐谓卜者自矜夸而庄严说祸以诳人也。

---

![](assets/audios/127/19.mp3)

司马季主曰： __「公且安坐。公见夫被童子乎？日月照之则行不照则止问之日月疵瑕吉凶则不能理。由是观之能知别贤与不肖者寡矣。

---

![](assets/audios/127/20.mp3)

 __「贤之行也直道以正谏三谏不听则退。其誉人也不望其报恶人也不顾其怨以便国家利觽为务。故官非其任不处也禄非其功不受也；见人不正虽贵不敬也；见人有污虽尊不下也；得不为喜去不为恨；非其罪也虽累辱而不愧也。

---

![](assets/audios/127/21.mp3)

 __「今公所谓贤者皆可为羞矣。卑疵1而前孅趋2而言；相引以势相导以利；

---

![](assets/audios/127/22.mp3)

比周宾正3以求尊誉以受公奉；事私利枉主法猎农民；以官为威以法为机求利逆暴：譬无异于操白刃劫人者也。初试官时倍力为巧诈饰虚功执空文以愥主上

---

![](assets/audios/127/23.mp3)

用居上为右；试官不让贤陈功见伪增实以无为有以少为多以求便势尊位；食饮驱驰从姬歌儿不顾于亲犯法害民虚公家：此夫为盗不操矛弧者也攻而不用弦刃者也欺父母未有罪而弒君未伐者也。何以为高贤才乎？

---

![](assets/audios/127/24.mp3)

注1索隐疵音赀。

---

![](assets/audios/127/25.mp3)

注2索隐孅音纤。纤趍犹足恭也。

---

![](assets/audios/127/26.mp3)

注3集解徐广曰： __「客旅谓之宾人求长官谓之正。」__ 

---

![](assets/audios/127/27.mp3)

 __「盗贼不能禁夷貊不服不能摄奸邪起不能塞官秏乱不能治四时不和不能调岁谷不孰不能适。1才贤不为是不忠也；才不贤而托官位利上奉妨贤者处是窃位也；2有人者进有财者礼是伪也。子独不见鸱枭之与凤皇翔乎？兰芷芎藭□于广野蒿萧成林使君子退而不显觽公等是也。

---

![](assets/audios/127/28.mp3)

注1索隐音释。适犹调也。

---

![](assets/audios/127/29.mp3)

注2索隐奉音扶用反。

---

![](assets/audios/127/30.mp3)

 __「述而不作君子义也。今夫卜者必法天地象四时顺于仁义分策定卦旋式正澙1然后言天地之利害事之成败。昔先王之定国家必先龟策日月而后乃敢

---

![](assets/audios/127/31.mp3)

代；正时日乃后入家；产子必先占吉凶后乃有之。2自伏羲作八卦周文王演三百八十四爻而天下治。越王句践放文王八卦3以破敌国霸天下。由是言之卜筮有何负

---

![](assets/audios/127/32.mp3)

哉！

---

![](assets/audios/127/33.mp3)

注1集解徐广曰： __「式音栻。」__ 索隐按：式即栻也。旋转也。栻之形上圆象天

---

![](assets/audios/127/34.mp3)

下方法地用之则转天纲加地之辰故云旋式。澙者筮之状。正澙盖谓卜以作卦也。

---

![](assets/audios/127/35.mp3)

注2索隐谓若卜之不祥则式不收也。卜吉而后有故云 __「有之」__ 。

---

![](assets/audios/127/36.mp3)

注3索隐放音方往反。

---

![](assets/audios/127/37.mp3)

 __「且夫卜筮者埽除设坐正其冠带然后乃言事此有礼也。言而鬼神或以飨忠臣以事其上孝子以养其亲慈父以畜其子此有德者也。而以义置数十百钱病者或以愈且死或以生患或以免事或以成嫁子娶妇或以养生：

---

![](assets/audios/127/38.mp3)

此之为德岂直数十百钱哉！此夫老子所谓‘上德不德是以有德’。今夫卜筮者利大而谢少老子之云岂异于是乎？

---

![](assets/audios/127/39.mp3)

 __「庄子曰：‘君子内无饥寒之患外无劫夺之忧居上而敬居下不为害君子之道也。’今夫卜筮者之为业也积之无委聚藏之不用府库徙之不用辎车负装之不重止而用之无尽索之时。持不尽索之物游于无穷之世虽庄氏之行未能增于是也子何故而云不可卜哉？天不足西北星辰西北移；地不足东南以海为池；日中必移月满必亏；先王之道乍存乍亡。公责卜者言必信不亦惑乎！

---

![](assets/audios/127/40.mp3)

 __「公见夫谈士辩人乎？虑事定计必是人也然不能以一言说人主意故言必称先王语必道上古；虑事定计饰先王之成功语其败害以恐喜人主之志以求其欲。多言夸严1莫大于此矣。然欲强国成功尽忠于上非此不立。

---

![](assets/audios/127/41.mp3)

今夫卜者导惑教愚也。夫愚惑之人岂能以一言而知之哉！言不厌多。

---

![](assets/audios/127/42.mp3)

注1集解徐广曰： __「一作‘险’。」__ 

---

![](assets/audios/127/43.mp3)

 __「故骐骥不能与罢驴为驷而凤皇不与燕雀为髃而贤者亦不与不肖者同列。

---

![](assets/audios/127/44.mp3)

故君子处卑隐以辟觽自匿以辟伦微见德顺以除髃害以明天性助上养下多其功利不求尊誉。公之等喁喁者也何知长者之道乎！」__ 

---

![](assets/audios/127/45.mp3)

宋忠﹑贾谊忽而自失芒乎无色1怅然噤2口不能言。于是摄衣而起再拜而辞。行洋洋也出门仅能自上车伏轼低头卒不能出气。

---

![](assets/audios/127/46.mp3)

注1索隐芒音莫郎反。

---

![](assets/audios/127/47.mp3)

注2索隐怅音畅。噤音禁。刘氏音其锦反。

---

![](assets/audios/127/48.mp3)

居三日宋忠见贾谊于殿门外乃相引屏语相谓自叹曰： __「道高益安势高益危。

---

![](assets/audios/127/49.mp3)

居赫赫之势失身且有日矣。夫卜而有不审不见夺糈；1为人主计而不审身无所处。2此相去远矣犹天冠地屦也。此老子之所谓‘无名者万物之始’也。天地旷旷物之熙熙或安或危莫知居之。我与若何足预彼哉！彼久而愈安虽曾氏之义3未有以异也。」__ 

---

![](assets/audios/127/50.mp3)

注1集解徐广曰： __「音所。」__ 骃案：离骚经曰 __「怀椒糈而要之」__ 王逸云 __「糈精米所以享神」__ 。索隐糈音所。糈者卜求神之米也。

---

![](assets/audios/127/51.mp3)

注2索隐言卜之不中乃不见夺其糈米。若为人主计不审则身无所处也。

---

![](assets/audios/127/52.mp3)

注3集解徐广曰： __「曾一作‘庄’。」__ 

---

![](assets/audios/127/53.mp3)

久之宋忠使匈奴不至而还抵罪。而贾谊为梁怀王傅王堕马薨谊不食毒恨而死。

---

![](assets/audios/127/54.mp3)

此务华绝根者也。1

---

![](assets/audios/127/55.mp3)

注1索隐言宋忠﹑贾谊皆务华而丧其身是绝其根本也。

---

![bg left](assets/images/simaqian.webp)

![](assets/audios/127/56.mp3)

太史公曰：古者卜人所以不载者多不见于篇。及至司马季主余志而着之。

---

![](assets/audios/127/57.mp3)

褚先生曰：臣为郎时游观长安中见卜筮之贤大夫观其起居行步坐起自动誓正其衣冠而当乡人也有君子之风。见性好解妇来卜对之颜色严振未尝见齿而笑也。从古以来贤者避世有居止舞泽者有居民闲闭口不言有隐居卜筮闲以全身者。夫司马季主者楚贤大夫游学长安通易经术黄帝﹑老子博闻远见。观其对二大夫贵人之谈言称引古明王圣人道固非浅闻小数之能。及卜筮立名声千里者各往往而在。传曰： __「富为上贵次之；既贵各各学一伎能立其身。」__ 黄直大夫也；陈君夫妇人也：以相马立名天下。

---

![](assets/audios/127/58.mp3)

齐张仲﹑曲成侯以善击刺学用剑立名天下。留长孺以相彘立名。荥阳褚氏以相牛立名。能以伎能立名者甚多皆有高世绝人之风何可胜言。故曰： __「非其地树之不生；非其意教之不成。」__ 夫家之教子孙当视其所以好好含苟生活之道因而成之。故曰： __「制宅命子足以观士；子有处所可谓贤人。」__ 

---

![](assets/audios/127/59.mp3)

臣为郎时与太卜待诏为郎者同署言曰： __「孝武帝时聚会占家问之某日可取妇乎？五行家曰可堪舆家曰不可建除家曰不吉丛辰家曰大凶历家曰小凶天人家曰小吉太一家曰大吉。辩讼不决以状闻。制曰：‘避诸死忌以五行为主。’」__ 人取于五行者也。

---

![](assets/audios/127/60.mp3)

【索隐述赞】日者之名有自来矣。吉凶占候着于墨子。齐楚异法书亡罕纪。后人斯继季主独美。取免暴秦此焉终否。