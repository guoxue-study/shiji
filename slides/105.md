---
marp: true
title: 扁鹊仓公列传
theme: uncover
paginate: true
---

# 扁鹊仓公列传

---

![](assets/audios/105/1.mp3)

扁鹊者勃海郡郑人也姓秦氏名越人。少时为人舍长。舍客长桑君过扁鹊独奇之常谨遇之。长桑君亦知扁鹊非常人也。出入十馀年乃呼扁鹊私坐间与语曰： __「我有禁方年老欲传与公公毋泄。」__ 扁鹊曰： __「敬诺。」__ 乃出其怀中药予扁鹊： __「饮是以上池之水三十日当知物矣。」__ 乃悉取其禁方书尽与扁鹊。忽然不见殆非人也。扁鹊以其言饮药三十日视见垣一方人。以此视病尽见五藏症结特以诊脉为名耳。为医或在齐或在赵。在赵者名扁鹊。

---

![](assets/audios/105/2.mp3)

当晋昭公时诸大夫彊而公族弱赵简子为大夫专国事。简子疾五日不知人大夫皆惧於是召扁鹊。扁鹊入视病出董安于问扁鹊扁鹊曰： __「血脉治也而何怪！昔秦穆公尝如此七日而寤。寤之日告公孙支与子舆曰： __「我之帝所甚乐。吾所以久者適有所学也。帝告我： __「晋国且大乱五世不安。其後将霸未老而死。霸者之子且令而国男女无别。」__ 」__ 公孙支书而藏之秦策於是出。夫献公之乱文公之霸而襄公败秦师於殽而归纵淫此子之所闻。今主君之病与之同不出三日必间间必有言也。」__ 

---

![](assets/audios/105/3.mp3)

居二日半简子寤语诸大夫曰： __「我之帝所甚乐与百神游於钧天广乐九奏万舞不类三代之乐其声动心。有一熊欲援我帝命我射之中熊熊死。有罴来我又射之中罴罴死。帝甚喜赐我二笥皆有副。吾见兒在帝侧帝属我一翟犬曰： __「及而子之壮也以赐之。」__ 帝告我： __「晋国且世衰七世而亡。嬴姓将大败周人於范魁之西而亦不能有也。」__ 」__ 董安于受言书而藏之。以扁鹊言告简子简子赐扁鹊田四万亩。

---

![](assets/audios/105/4.mp3)

其後扁鹊过虢。虢太子死扁鹊至虢宫门下问中庶子喜方者曰： __「太子何病国中治穰过於众事？」__ 中庶子曰： __「太子病血气不时交错而不得泄暴於外则为中害。精神不能止邪气邪气畜积而不得泄是以阳缓而阴急故暴蹶而死。」__ 扁鹊曰： __「其死何如时？」__ 曰： __「鸡鸣至今。」__ 曰： __「收乎？」__ 曰： __「未也其死未能半日也。」__  __「言臣齐勃海秦越人也家在於郑未尝得望精光侍谒於前也。闻太子不幸而死臣能生之。」__ 中庶子曰： __「先生得无诞之乎？何以言太子可生也！臣闻上古之时医有俞跗治病不以汤液醴洒鑱石挢引案扤毒熨一拨见病之应因五藏之输乃割皮解肌诀脉结筋搦髓脑揲荒爪幕湔浣肠胃漱涤五藏练精易形。先生之方能若是则太子可生也；不能若是而欲生之曾不可以告咳婴之兒。」__ 终日扁鹊仰天叹曰： __「夫子之为方也若以管窥天以郄视文。

---

![](assets/audios/105/5.mp3)

越人之为方也不待切脉望色听声写形言病之所在。闻病之阳论得其阴；闻病之阴论得其阳。病应见於大表不出千里决者至众不可曲止也。子以吾言为不诚试入诊太子当闻其耳鸣而鼻张循其两股以至於阴当尚温也。」__ 

---

![](assets/audios/105/6.mp3)

中庶子闻扁鹊言目眩然而不瞚舌挢然而不下乃以扁鹊言入报虢君。虢君闻之大惊出见扁鹊於中阙曰： __「窃闻高义之日久矣然未尝得拜谒於前也。先生过小国幸而举之偏国寡臣幸甚。有先生则活无先生则弃捐填沟壑长终而不得反。」__ 言末卒因嘘唏服臆魂精泄横流涕长潸忽忽承镴悲不能自止容貌变更。扁鹊曰： __「若太子病所谓 __「尸蹶」__ 者也。夫以阳入阴中动胃繵缘中经维络别下於三焦、膀胱是以阳脉下遂阴脉上争会气闭而不通阴上而阳内行下内鼓而不起上外绝而不为使上有绝阳之络下有破阴之纽破阴绝阳色废脉乱故形静如死状。太子未死也。夫以阳入阴支兰藏者生以阴入阳支兰藏者死。凡此数事皆五藏蹙中之时暴作也。良工取之拙者疑殆。」__ 

---

![](assets/audios/105/7.mp3)

扁鹊乃使弟子子阳厉针砥石以取外三阳五会。有间太子苏。乃使子豹为五分之熨以八减之齐和煮之以更熨两胁下。太子起坐。更適阴阳但服汤二旬而复故。故天下尽以扁鹊为能生死人。扁鹊曰： __「越人非能生死人也此自当生者越人能使之起耳。」__ 

---

![](assets/audios/105/8.mp3)

扁鹊过齐齐桓侯客之。入朝见曰： __「君有疾在腠理不治将深。」__ 桓侯曰： __「寡人无疾。」__ 扁鹊出桓侯谓左右曰： __「医之好利也欲以不疾者为功。」__ 後五日扁鹊复见曰： __「君有疾在血脉不治恐深。」__ 桓侯曰： __「寡人无疾。」__ 扁鹊出桓侯不悦。後五日扁鹊复见曰； __「君有疾在肠胃间不治将深。」__ 桓侯不应。扁鹊出桓侯不悦。後五日扁鹊复见望见桓侯而退走。桓侯使人问其故。扁鹊曰： __「疾之居腠理也汤熨之所及也；在血脉针石之所及也；其在肠胃酒醪之所及也；其在骨髓虽司命无柰之何。今在骨髓臣是以无请也。」__ 後五日桓侯体病使人召扁鹊扁鹊已逃去。桓侯遂死。

---

![](assets/audios/105/9.mp3)

使圣人预知微能使良医得蚤从事则疾可已身可活也。人之所病病疾多；而医之所病病道少。故病有六不治：骄恣不论於理一不治也；轻身重财二不治也；衣食不能適三不治也；阴阳并藏气不定四不治也；形羸不能服药五不治也；信巫不信医六不治也。有此一者则重难治也。

---

![](assets/audios/105/10.mp3)

扁鹊名闻天下。过邯郸闻贵妇人即为带下医；过雒阳闻周人爱老人即为耳目痹医；来入咸阳闻秦人爱小兒即为小兒医：随俗为变。秦太医令李醯自知伎不如扁鹊也使人刺杀之。至今天下言脉者由扁鹊也。

---

![](assets/audios/105/11.mp3)

太仓公者齐太仓长临菑人也姓淳于氏名意。少而喜医方术。高后八年更受师同郡元里公乘阳庆。庆年七十馀无子使意尽去其故方更悉以禁方予之传黄帝、扁鹊之脉书五色诊病知人死生决嫌疑定可治及药论甚精。受之三年为人治病决死生多验。然左右行游诸侯不以家为家或不为人治病病家多怨之者。

---

![](assets/audios/105/12.mp3)

文帝四年中人上书言意以刑罪当传西之长安。意有五女随而泣。意怒骂曰： __「生子不生男缓急无可使者！」__ 於是少女缇萦伤父之言乃随父西。上书曰： __「妾父为吏齐中称其廉平今坐法当刑。妾切痛死者不可复生而刑者不可复续虽欲改过自新其道莫由终不可得。妾原入身为官婢以赎父刑罪使得改行自新也。」__ 书闻上悲其意此岁中亦除肉刑法。

---

![](assets/audios/105/13.mp3)

意家居诏召问所为治病死生验者几何人也主名为谁。

---

![](assets/audios/105/14.mp3)

诏问故太仓长臣意： __「方伎所长及所能治病者？有其书无有？皆安受学？受学几何岁？尝有所验何县里人也？何病？医药已其病之状皆何如？具悉而对。」__ 臣意对曰：

---

![](assets/audios/105/15.mp3)

自意少时喜医药医药方试之多不验者。至高后八年得见师临菑元里公乘阳庆。庆年七十馀意得见事之。谓意曰： __「尽去而方书非是也。庆有古先道遗传黄帝、扁鹊之脉书五色诊病知人生死决嫌疑定可治及药论书甚精。我家给富心爱公欲尽以我禁方书悉教公。」__ 臣意即曰： __「幸甚非意之所敢望也。」__ 臣意即避席再拜谒受其脉书上下经、五色诊、奇咳术、揆度阴阳外变、药论、石神、接阴阳禁书受读解验之可一年所。明岁即验之有验然尚未精也。要事之三年所即尝已为人治诊病决死生有验精良。今庆已死十年所臣意年尽三年年三十九岁也。

---

![](assets/audios/105/16.mp3)

齐侍御史成自言病头痛臣意诊其脉告曰： __「君之病恶不可言也。」__ 即出独告成弟昌曰： __「此病疽也内於肠胃之间後五日当鍮肿後八日呕脓死。」__ 成之病得之饮酒且内。成即如期死。所以知成之病者臣意切其脉得肝气。肝气浊而静此内关之病也。脉法曰 __「脉长而弦不得代四时者其病主在於肝。和即经主病也代则络脉有过」__ 。经主病和者其病得之筋髓里。其代绝而脉贲者病得之酒且内。所以知其後五日而鍮肿八日呕脓死者切其脉时少阳初代。代者经病病去过人人则去。络脉主病当其时少阳初关一分故中热而脓未也及五分则至少阳之界及八日则呕脓死故上二分而脓至界而鍮肿尽泄而死。热上则熏阳明烂流络流络动则脉结脉结则烂解故络交。热气已上行至头而动故头痛。

---

![](assets/audios/105/17.mp3)

齐王中子诸婴兒小子病召臣意诊切其脉告曰： __「气鬲病。病使人烦懑食不下时呕沫。病得之忧数忔食饮。」__ 臣意即为之作下气汤以饮之一日气下二日能食三日即病愈。所以知小子之病者诊其脉心气也浊躁而经也此络阳病也。脉法曰 __「脉来数疾去难而不一者病主在心」__ 。周身热脉盛者为重阳。重阳者逿心主。故烦懑食不下则络脉有过络脉有过则血上出血上出者死。此悲心所生也病得之忧也。

---

![](assets/audios/105/18.mp3)

齐郎中令循病众医皆以为蹙入中而刺之。臣意诊之曰： __「涌疝也令人不得前後溲。」__ 循曰： __「不得前後溲三日矣。」__ 臣意饮以火齐汤一饮得前溲再饮大溲三饮而疾愈。病得之内。所以知循病者切其脉时右口气急脉无五藏气右口脉大而数。数者中下热而涌左为下右为上皆无五藏应故曰涌疝。中热故溺赤也。

---

![](assets/audios/105/19.mp3)

齐中御府长信病臣意入诊其脉告曰： __「热病气也。然暑汗脉少衰不死。」__ 曰： __「此病得之当浴流水而寒甚已则热。」__ 信曰： __「唯然！往冬时为王使於楚至莒县阳周水而莒桥梁颇坏信则揽车辕未欲渡也马惊即堕信身入水中几死吏即来救信出之水中衣尽濡有间而身寒已热如火至今不可以见寒。」__ 臣意即为之液汤火齐逐热一饮汗尽再饮热去三饮病已。即使服药出入二十日身无病者。所以知信之病者切其脉时并阴。脉法曰 __「热病阴阳交者死」__ 。切之不交并阴。并阴者脉顺清而愈其热虽未尽犹活也。肾气有时间浊在太阴脉口而希是水气也。肾固主水故以此知之。失治一时即转为寒热。

---

![](assets/audios/105/20.mp3)

齐王太后病召臣意入诊脉曰： __「风瘅客脬难於大小溲溺赤。」__ 臣意饮以火齐汤一饮即前後溲再饮病已溺如故。病得之流汗出氵循。氵循者去衣而汗晞也。所以知齐王太后病者臣意诊其脉切其太阴之口湿然风气也。脉法曰 __「沈之而大坚浮之而大紧者病主在肾」__ 。肾切之而相反也脉大而躁。大者膀胱气也；躁者中有热而溺赤。

---

![](assets/audios/105/21.mp3)

齐章武里曹山跗病臣意诊其脉曰： __「肺消瘅也加以寒热。」__ 即告其人曰： __「死不治。適其共养此不当医治。」__ 法曰 __「後三日而当狂妄起行欲走；後五日死」__ 。即如期死。山跗病得之盛怒而以接内。所以知山跗之病者臣意切其脉肺气热也。脉法曰 __「不平不鼓形弊」__ 。此五藏高之远数以经病也故切之时不平而代。不平者血不居其处；代者时参击并至乍躁乍大也。此两络脉绝故死不治。所以加寒热者言其人尸夺。尸夺者形弊；形弊者不当关灸鑱石及饮毒药也。臣意未往诊时齐太医先诊山跗病灸其足少阳脉口而饮之半夏丸病者即泄注腹中虚；又灸其少阴脉是坏肝刚绝深如是重损病者气以故加寒热。所以後三日而当狂者肝一络连属结绝乳下阳明故络绝开阳明脉阳明脉伤即当狂走。後五日死者肝与心相去五分故曰五日尽尽即死矣。

---

![](assets/audios/105/22.mp3)

齐中尉潘满如病少腹痛臣意诊其脉曰： __「遗积瘕也。」__ 臣意即谓齐太仆臣饶、内史臣繇曰： __「中尉不复自止於内则三十日死。」__ 後二十馀日溲血死。病得之酒且内。所以知潘满如病者臣意切其脉深小弱其卒然合合也是脾气也。右脉口气至紧小见瘕气也。以次相乘故三十日死。三阴俱抟者如法；痘俱抟者决在急期；一抟一代者近也。故其三阴抟溲血如前止。

---

![](assets/audios/105/23.mp3)

阳虚侯相赵章病召臣意。众医皆以为寒中臣意诊其脉曰： __「迵风。」__ 迵风者饮食下嗌而辄出不留。法曰 __「五日死」__ 而後十日乃死。病得之酒。所以知赵章之病者臣意切其脉脉来滑是内风气也。饮食下嗌而辄出不留者法五日死皆为前分界法。後十日乃死所以过期者其人嗜粥故中藏实中藏实故过期。师言曰 __「安穀者过期不安穀者不及期」__ 。

---

![](assets/audios/105/24.mp3)

济北王病召臣意诊其脉曰： __「风蹶胸满。」__ 即为药酒尽三石病已。得之汗出伏地。所以知济北王病者臣意切其脉时风气也心脉浊。病法 __「过入其阳阳气尽而阴气入」__ 。阴气入张则寒气上而热气下故胸满。汗出伏地者切其脉气阴。阴气者病必入中出及瀺水也。

---

![](assets/audios/105/25.mp3)

齐北宫司空命妇出於病众医皆以为风入中病主在肺刺其足少阳脉。臣意诊其脉曰： __「病气疝客於膀胱难於前後溲而溺赤。病见寒气则遗溺使人腹肿。」__ 出於病得之欲溺不得因以接内。所以知出於病者切其脉大而实其来难是蹶阴之动也。脉来难者疝气之客於膀胱也。腹之所以肿者言蹶阴之络结小腹也。蹶阴有过则脉结动动则腹肿。臣意即灸其足蹶阴之脉左右各一所即不遗溺而溲清小腹痛止。即更为火齐汤以饮之三日而疝气散即愈。

---

![](assets/audios/105/26.mp3)

故济北王阿母自言足热而懑臣意告曰： __「热蹶也。」__ 则刺其足心各三所案之无出血病旋已。病得之饮酒大醉。

---

![](assets/audios/105/27.mp3)

济北王召臣意诊脉诸女子侍者至女子竖竖无病。臣意告永巷长曰： __「竖伤脾不可劳法当春呕血死。」__ 臣意言王曰： __「才人女子竖何能？」__ 王曰： __「是好为方多伎能为所是案法新往年市之民所四百七十万曹偶四人。」__ 王曰： __「得毋有病乎？」__ 臣意对曰： __「竖病重在死法中。」__ 王召视之其颜色不变以为不然不卖诸侯所。至春竖奉剑从王之厕王去竖後王令人召之即仆於厕呕血死。病得之流汗。流汗者法病内重毛而色泽脉不衰此亦内之病也。

---

![](assets/audios/105/28.mp3)

齐中大夫病齲齿臣意灸其左大阳明脉即为苦参汤日嗽三升出入五六日病已。得之风及卧开口食而不嗽。

---

![](assets/audios/105/29.mp3)

菑川王美人怀子而不乳来召臣意。臣意往饮以莨锽药一撮以酒饮之旋乳。臣意复诊其脉而脉躁。躁者有馀病即饮以消石一齐出血血如豆比五六枚。

---

![](assets/audios/105/30.mp3)

齐丞相舍人奴从朝入宫臣意见之食闺门外望其色有病气。臣意即告宦者平。平好为脉学臣意所臣意即示之舍人奴病告之曰： __「此伤脾气也当至春鬲塞不通不能食饮法至夏泄血死。」__ 宦者平即往告相曰： __「君之舍人奴有病病重死期有日。」__ 相君曰： __「卿何以知之？」__ 曰： __「君朝时入宫君之舍人奴尽食闺门外平与仓公立即示平曰病如是者死。」__ 相即召舍人而谓之曰： __「公奴有病不？」__ 舍人曰： __「奴无病身无痛者。」__ 至春果病至四月泄血死。所以知奴病者脾气周乘五藏伤部而交故伤脾之色也望之杀然黄察之如死青之兹。众医不知以为大蟲不知伤脾。所以至春死病者胃气黄黄者土气也土不胜木故至春死。所以至夏死者脉法曰 __「病重而脉顺清者曰内关」__ 内关之病人不知其所痛心急然无苦。若加以一病死中春；一愈顺及一时。

---

![](assets/audios/105/31.mp3)

其所以四月死者诊其人时愈顺。愈顺者人尚肥也。奴之病得之流汗数出於火而以出见大风也。

---

![](assets/audios/105/32.mp3)

菑川王病召臣意诊脉曰： __「蹶上为重头痛身热使人烦懑。」__ 臣意即以寒水拊其头刺足阳明脉左右各三所病旋已。病得之沐未乾而卧。诊如前所以蹶头热至肩。

---

![](assets/audios/105/33.mp3)

齐王黄姬兄黄长卿家有酒召客召臣意。诸客坐未上食。臣意望见王后弟宋建告曰： __「君有病往四五日君要胁痛不可俯仰又不得小溲。不亟治病即入濡肾。及其未舍五藏急治之。病方今客肾濡此所谓 __「肾痺」__ 也。」__ 宋建曰： __「然建故有要脊痛。往四五日天雨黄氏诸倩见建家京下方石即弄之建亦欲效之效之不能起即复置之。暮要脊痛不得溺至今不愈。」__ 建病得之好持重。所以知建病者臣意见其色太阳色乾肾部上及界要以下者枯四分所故以往四五日知其也。臣意即为柔汤使服之十八日所而病愈。

---

![](assets/audios/105/34.mp3)

济北王侍者韩女病要背痛寒热众医皆以为寒热也。臣意诊脉曰： __「内寒月事不下也。」__ 即窜以药旋下病已。病得之欲男子而不可得也。所以知韩女之病者诊其脉时切之肾脉也啬而不属。啬而不属者其来难坚故曰月不下。肝脉弦出左口故曰欲男子不可得也。

---

![](assets/audios/105/35.mp3)

临菑氾里女子薄吾病甚众医皆以为寒热笃当死不治。臣意诊其脉曰： __「蛲瘕。」__ 蛲瘕为病腹大上肤黄粗循之戚戚然。臣意饮以芫华一撮即出蛲可数升病已三十日如故。病蛲得之於寒湿寒湿气宛笃不化为蟲。臣意所以知薄吾病者切其脉循其尺其尺索刺粗而毛美奉是蟲气也。其色泽者中藏无邪气及重病。

---

![](assets/audios/105/36.mp3)

齐淳于司马病臣意切其脉告曰： __「当病迵风。迵风之状饮食下嗌辄後之。病得之饱食而疾走。」__ 淳于司马曰： __「我之王家食马肝食饱甚见酒来即走去驱疾至舍即泄数十出。」__ 臣意告曰： __「为火齐米汁饮之七八日而当愈。」__ 时医秦信在旁臣意去信谓左右阁都尉曰： __「意以淳于司马病为何？」__ 曰： __「以为迵风可治。」__ 信即笑曰： __「是不知也。淳于司马病法当後九日死。」__ 即後九日不死其家复召臣意。臣意往问之尽如意诊。臣即为一火齐米汁使服之七八日病已。所以知之者诊其脉时切之尽如法。其病顺故不死。

---

![](assets/audios/105/37.mp3)

齐中郎破石病臣意诊其脉告曰： __「肺伤不治当後十日丁亥溲血死。」__ 即後十一日溲血而死。破石之病得之堕马僵石上。所以知破石之病者切其脉得肺阴气其来散数道至而不一也。色又乘之。所以知其堕马者切之得番阴脉。番阴脉入虚里乘肺脉。肺脉散者固色变也乘也。所以不中期死者师言曰： __「病者安穀即过期不安穀则不及期」__ 。其人嗜黍黍主肺故过期。所以溲血者诊脉法曰 __「病养喜阴处者顺死养喜阳处者逆死」__ 。其人喜自静不躁又久安坐伏几而寐故血下泄。

---

![](assets/audios/105/38.mp3)

齐王侍医遂病自练五石服之。臣意往过之遂谓意曰： __「不肖有病幸诊遂也。」__ 臣意即诊之告曰： __「公病中热。论曰 __「中热不溲者不可服五石」__ 。石之为药精悍公服之不得数溲亟勿服。色将臃。」__ 遂曰： __「扁鹊曰 __「阴石以治阴病阳石以治阳病」__ 。夫药石者有阴阳水火之齐故中热即为阴石柔齐治之；中寒即为阳石刚齐治之。」__ 臣意曰： __「公所论远矣。扁鹊虽言若是然必审诊起度量立规矩称权衡合色脉表里有馀不足顺逆之法参其人动静与息相应乃可以论。论曰 __「阳疾处内阴形应外者不加悍药及鑱石」__ 。夫悍药入中则邪气辟矣而宛气愈深。诊法曰 __「二阴应外一阳接内者不可以刚药」__ 。刚药入则动阳阴病益衰阳病益箸邪气流行为重困於俞忿为疽。」__ 意告之後百馀日果为疽乳上入缺盆死。此谓论之大体也必有经纪。拙工有一不习文理阴阳失矣。

---

![](assets/audios/105/39.mp3)

齐王故为阳虚侯时病甚众医皆以为蹶。臣意诊脉以为痺根在右胁下大如覆杯令人喘逆气不能食。臣意即以火齐粥且饮六日气下；即令更服丸药出入六日病已。病得之内。诊之时不能识其经解大识其病所在。

---

![](assets/audios/105/40.mp3)

臣意尝诊安阳武都里成开方开方自言以为不病臣意谓之病苦沓风三岁四支不能自用使人瘖瘖即死。今闻其四支不能用瘖而未死也。病得之数饮酒以见大风气。所以知成开方病者诊之其脉法奇咳言曰 __「藏气相反者死」__ 。切之得肾反肺法曰 __「三岁死」__ 也。

---

![](assets/audios/105/41.mp3)

安陵阪里公乘项处病臣意诊脉曰： __「牡疝。」__ 牡疝在鬲下上连肺。病得之内。臣意谓之： __「慎毋为劳力事为劳力事则必呕血死。」__ 处後蹴踘要蹶寒汗出多即呕血。臣意复诊之曰： __「当旦日日夕死。」__ 即死。病得之内。所以知项处病者切其脉得番阳。番阳入虚里处旦日死。一番一络者牡疝也。

---

![](assets/audios/105/42.mp3)

臣意曰：他所诊期决死生及所治已病众多久颇忘之不能尽识不敢以对。

---

![](assets/audios/105/43.mp3)

问臣意： __「所诊治病病名多同而诊异或死或不死何也？」__ 对曰： __「病名多相类不可知故古圣人为之脉法以起度量立规矩县权衡案绳墨调阴阳别人之脉各名之与天地相应参合於人故乃别百病以异之有数者能异之无数者同之。然脉法不可胜验诊疾人以度异之乃可别同名命病主在所居。今臣意所诊者皆有诊籍。所以别之者臣意所受师方適成师死以故表籍所诊期决死生观所失所得者合脉法以故至今知之。」__ 

---

![](assets/audios/105/44.mp3)

问臣意曰： __「所期病决死生或不应期何故？」__ 对曰： __「此皆饮食喜怒不节或不当饮药或不当针灸以故不中期死也。」__ 

---

![](assets/audios/105/45.mp3)

问臣意： __「意方能知病死生论药用所宜诸侯王大臣有尝问意者不？及文王病时不求意诊治何故？」__ 对曰： __「赵王、胶西王、济南王、吴王皆使人来召臣意臣意不敢往。文王病时臣意家贫欲为人治病诚恐吏以除拘臣意也故移名数左右不脩家生出行游国中问善为方数者事之久矣见事数师悉受其要事尽其方书意及解论之。身居阳虚侯国因事侯。侯入朝臣意从之长安以故得诊安陵项处等病也。」__ 

---

![](assets/audios/105/46.mp3)

问臣意： __「知文王所以得病不起之状？」__ 臣意对曰： __「不见文王病然窃闻文王病喘头痛目不明。臣意心论之以为非病也。以为肥而蓄精身体不得摇骨肉不相任故喘不当医治。脉法曰 __「年二十脉气当趋年三十当疾步年四十当安坐年五十当安卧年六十已上气当大董」__ 。文王年未满二十方脉气之趋也而徐之不应天道四时。後闻医灸之即笃此论病之过也。臣意论之以为神气争而邪气入非年少所能复之也以故死。所谓气者当调饮食择晏日车步广志以適筋骨肉血脉以泻气。故年二十是谓 __「易■」__ 。法不当砭灸砭灸至气逐。」__ 

---

![](assets/audios/105/47.mp3)

问臣意： __「师庆安受之？闻於齐诸侯不？」__ 对曰： __「不知庆所师受。庆家富善为医不肯为人治病当以此故不闻。庆又告臣意曰： __「慎毋令我子孙知若学我方也。」__ 」__ 

---

![](assets/audios/105/48.mp3)

问臣意： __「师庆何见於意而爱意欲悉教意方？」__ 对曰： __「臣意不闻师庆为方善也。意所以知庆者意少时好诸方事臣意试其方皆多验精良。臣意闻菑川唐里公孙光善为古传方臣意即往谒之。得见事之受方化阴阳及传语法臣意悉受书之。臣意欲尽受他精方公孙光曰： __「吾方尽矣不为爱公所。吾身已衰无所复事之。是吾年少所受妙方也悉与公毋以教人。」__ 臣意曰： __「得见事侍公前悉得禁方幸甚。意死不敢妄传人。」__ 居有间公孙光间处臣意深论方见言百世为之精也。师光喜曰： __「公必为国工。吾有所善者皆疏同产处临菑善为方吾不若其方甚奇非世之所闻也。吾年中时尝欲受其方杨中倩不肯曰 __「若非其人也」__ 。胥与公往见之当知公喜方也。其人亦老矣其家给富。」__ 时者未往会庆子男殷来献马因师光奏马王所意以故得与殷善。

---

![](assets/audios/105/49.mp3)

光又属意於殷曰： __「意好数公必谨遇之其人圣儒。」__ 即为书以意属阳庆以故知庆。臣意事庆谨以故爱意也。」__ 

---

![](assets/audios/105/50.mp3)

问臣意曰： __「吏民尝有事学意方及毕尽得意方不？何县里人？」__ 对曰： __「临菑人宋邑。邑学臣意教以五诊岁馀。济北王遣太医高期、王禹学臣意教以经脉高下及奇络结当论俞所居及气当上下出入邪逆顺以宜鑱石定砭灸处岁馀。菑川王时遣太仓马长冯信正方臣意教以案法逆顺论药法定五味及和齐汤法。高永侯家丞杜信喜脉来学臣意教以上下经脉五诊二岁馀。临菑召里唐安来学臣意教以五诊上下经脉奇咳四时应阴阳重未成除为齐王侍医。」__ 

---

![](assets/audios/105/51.mp3)

问臣意： __「诊病决死生能全无失乎？」__ 臣意对曰： __「意治病人必先切其脉乃治之。败逆者不可治其顺者乃治之。心不精脉所期死生视可治时时失之臣意不能全也。」__ 

---

![bg left](assets/images/simaqian.webp)

![](assets/audios/105/52.mp3)

太史公曰：女无美恶居宫见妒；士无贤不肖入朝见疑。故扁鹊以其伎见殃仓公乃匿迹自隐而当刑。缇萦通尺牍父得以後宁。故老子曰 __「美好者不祥之器」__ 岂谓扁鹊等邪？若仓公者可谓近之矣。

---

![](assets/audios/105/53.mp3)

上池祕术长桑所传。始候赵简知梦钧天。言占虢嗣尸蹶起焉。仓公赎罪阳庆推贤。效验多状式具于篇。正义胃大一尺五寸径五寸长二尺六寸横尺受水穀三斗五升其中常留穀二斗水一斗五升。小肠大二寸半径八分分之少半长三丈二尺受穀二斗四升水六升三合合之大半。回肠大四寸径一寸半长二丈二尺受穀一斗水七升半。广肠大八寸径二寸半长二尺八寸受穀九升三合八分合之一。故肠胃凡长五账八尺四寸合受水穀八斗七升六合八分合之一此肠胃长短受水穀之数也。肝重四斤四两左三叶右四叶凡七叶主藏魂。心重十二两中有七孔三毛盛精汁三合主藏神。脾重二斤三两扁广三寸长五寸有散膏半斤主血温五藏主藏意＃肺重三斤三两六叶两耳凡八叶主藏魂魄。肾有两枚重一斤一两主藏志。胆在肝之短叶间重三两三铢盛精汁三合。

---

![](assets/audios/105/54.mp3)

胃重二斤十四两纡曲屈申长二尺六寸大一尺五寸径五寸盛穀二斗水一斗五升。小肠重二斤十四两长三丈二尺广二寸半径八分分之少半回积十六曲盛穀二斗四升水六升三合合之大半。大肠重三斤十二两长二丈一尺广四寸径一寸半当齐右回十六曲盛穀一斗水七升半。膀胱重九两二铢纵广九寸盛溺九升九合。口广二寸半。脣至齿长九分。齿已後至会厌深三寸半大容五合也。舌重十两长七寸广二寸半。咽门重十两广二寸半至胃长一尺六寸。喉咙重十二两广二寸长一尺二寸九节。肛门重十二两大八寸径二寸太半长二尺八寸受穀九升三合八分合之一。

---

![](assets/audios/105/55.mp3)

手三阳之脉从手至头长五尺五六合三丈。手三阴之脉从手至胸中长三尺五寸三六一丈八尺五六三尺合二丈一尺。足三阳之脉从足至头长八尺六八合四丈八尺。足三阴之脉从足至胸长六尺五寸六六三丈六尺五六三尺合三丈九尺。人两足蹻脉从足至目长七尺五寸二七一丈四尺二五一尺合一丈五尺。督任脉各长四尺五寸二四八尺二五一尺合九尺。凡脉长一十六丈二尺也此所谓十二经脉长短之数也。寸口脉之大会手太阴之动也。人一呼脉行三寸一吸脉行三寸呼吸定息脉行六寸。人一日一夜凡一万三千五百息。脉行五十周於身漏水下百刻。营卫行阳二十五度行阴二十五度。度为一周也故五十度复会於手太阴。寸口者五藏六府之所终始故法於寸口也。

---

![](assets/audios/105/56.mp3)

肺气通於鼻鼻和则知臭香矣。肝气通於目目和则知白黑矣。脾气通於口口和则知穀味矣。心气通於舌舌和则知五味矣。肾气通於耳耳和则闻五音矣。五藏不和则九窍不通；六府不和则留为痈也。