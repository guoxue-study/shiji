---
marp: true
title: 韩长孺列传
theme: uncover
paginate: true
---

# 韩长孺列传

---

![](assets/audios/108/1.mp3)

御史大夫韩安国者梁成安人也後徙睢阳。尝受韩子、杂家说於驺田生所。事梁孝王为中大夫。吴楚反时孝王使安国及张羽为将扞吴兵於东界。张羽力战安国持重以故吴不能过梁。吴楚已破安国、张羽名由此显。

---

![](assets/audios/108/2.mp3)

梁孝王景帝母弟窦太后爱之令得自请置相、二千石出入游戏僭於天子。天子闻之心弗善也。太后知帝不善乃怒梁使者弗见案责王所为。韩安国为梁使见大长公主而泣曰： __「何梁王为人子之孝为人臣之忠太后曾弗省也？夫前日吴、楚、齐、赵七国反时自关以东皆合从西乡惟梁最亲为艰难。梁王念太后、帝在中而诸侯扰乱一言泣数行下跪送臣等六人将兵击卻吴楚吴楚以故兵不敢西而卒破亡梁王之力也。今太后以小节苛礼责望梁王。梁王父兄皆帝王所见者大故出称跸入言警车旗皆帝所赐也即欲以侘鄙县驱驰国中以夸诸侯令天下尽知太后、帝爱之也。今梁使来辄案责之。梁王恐日夜涕泣思慕不知所为。何梁王之为子孝为臣忠而太后弗恤也？」__ 大长公主具以告太后太后喜曰： __「为言之帝。」__ 言之帝心乃解而免冠谢太后曰： __「兄弟不能相教乃为太后遗忧。」__ 

---

![](assets/audios/108/3.mp3)

悉见梁使厚赐之。其後梁王益亲驩。太后、长公主更赐安国可直千馀金。名由此显结於汉。

---

![](assets/audios/108/4.mp3)

其後安国坐法抵罪蒙狱吏田甲辱安国。安国曰： __「死灰独不复然乎？」__ 田甲曰： __「然即溺之。」__ 居无何梁内史缺汉使使者拜安国为梁内史起徒中为二千石。田甲亡走。安国曰： __「甲不就官我灭而宗。」__ 甲因肉袒谢。安国笑曰： __「可溺矣！公等足与治乎？」__ 卒善遇之。

---

![](assets/audios/108/5.mp3)

梁内史之缺也孝王新得齐人公孙诡说之欲请以为内史。窦太后闻乃诏王以安国为内史。

---

![](assets/audios/108/6.mp3)

公孙诡、羊胜说孝王求为帝太子及益地事恐汉大臣不听乃阴使人刺汉用事谋臣。及杀故吴相袁盎景帝遂闻诡、胜等计画乃遣使捕诡、胜必得。汉使十辈至梁相以下举国大索月馀不得。内史安国闻诡、胜匿孝王所安国入见王而泣曰： __「主辱臣死。大王无良臣故事纷纷至此。今诡、胜不得请辞赐死。」__ 王曰： __「何至此？」__ 安国泣数行下曰： __「大王自度於皇帝孰与太上皇之与高皇帝及皇帝之与临江王亲？」__ 孝王曰： __「弗如也。」__ 安国曰： __「夫太上、临江亲父子之间然而高帝曰‘提三尺剑取天下者朕也’故太上皇终不得制事居于栎阳。临江王適长太子也以一言过废王临江；用宫垣事卒自杀中尉府。何者？治天下终不以私乱公。语曰：‘虽有亲父安知其不为虎？虽有亲兄安知其不为狼？’今大王列在诸侯悦一邪臣浮说犯上禁桡明法。

---

![](assets/audios/108/7.mp3)

天子以太后故不忍致法於王。太后日夜涕泣幸大王自改而大王终不觉寤。有如太后宫车即晏驾大王尚谁攀乎？」__ 语未卒孝王泣数行下谢安国曰： __「吾今出诡、胜。」__ 诡、胜自杀。汉使还报梁事皆得释安国之力也。於是景帝、太后益重安国。孝王卒共王即位安国坐法失官居家。

---

![](assets/audios/108/8.mp3)

建元中武安侯田蚡为汉太尉亲贵用事安国以五百金物遗蚡。蚡言安国太后天子亦素闻其贤即召以为北地都尉迁为大司农。闽越、东越相攻安国及大行王恢将。未至越越杀其王降汉兵亦罢。建元六年武安侯为丞相安国为御史大夫。

---

![](assets/audios/108/9.mp3)

匈奴来请和亲天子下议。大行王恢燕人也数为边吏习知胡事。议曰： __「汉与匈奴和亲率不过数岁即复倍约。不如勿许兴兵击之。」__ 安国曰： __「千里而战兵不获利。今匈奴负戎马之足怀禽兽之心迁徙鸟举难得而制也。得其地不足以为广有其众不足以为彊自上古不属为人。汉数千里争利则人马罢虏以全制其敝。且彊弩之极矢不能穿鲁缟；冲风之末力不能漂鸿毛。非初不劲末力衰也。击之不便不如和亲。」__ 群臣议者多附安国於是上许和亲。

---

![](assets/audios/108/10.mp3)

其明年则元光元年雁门马邑豪聂翁壹因大行王恢言上曰： __「匈奴初和亲亲信边可诱以利。」__ 阴使聂翁壹为间亡入匈奴谓单于曰： __「吾能斩马邑令丞吏以城降财物可尽得。」__ 单于爱信之以为然许聂翁壹。聂翁壹乃还诈斩死罪囚县其头马邑城示单于使者为信。曰： __「马邑长吏已死可急来。」__ 於是单于穿塞将十馀万骑入武州塞。

---

![](assets/audios/108/11.mp3)

当是时汉伏兵车骑材官二十馀万匿马邑旁谷中。卫尉李广为骁骑将军太仆公孙贺为轻车将军大行王恢为将屯将军太中大夫李息为材官将军。御史大夫韩安国为护军将军诸将皆属护军。约单于入马邑而汉兵纵。王恢、李息、李广别从代主击其辎重。於是单于入汉长城武州塞。未至马邑百馀里行掠卤徒见畜牧於野不见一人。单于怪之攻烽燧得武州尉史。欲刺问尉史。尉史曰： __「汉兵数十万伏马邑下。」__ 单于顾谓左右曰： __「几为汉所卖！」__ 乃引兵还。出塞曰： __「吾得尉史乃天也。」__ 命尉史为 __「天王」__ 。塞下传言单于已引去。汉兵追至塞度弗及即罢。王恢等兵三万闻单于不与汉合度往击辎重必与单于精兵战汉兵势必败则以便宜罢兵皆无功。

---

![](assets/audios/108/12.mp3)

天子怒王恢不出击单于辎重擅引兵罢也。恢曰： __「始约虏入马邑城兵与单于接而臣击其辎重可得利。今单于闻不至而还臣以三万人众不敌礻是取辱耳。臣固知还而斩然得完陛下士三万人。」__ 於是下恢廷尉。廷尉当恢逗桡当斩。恢私行千金丞相蚡。蚡不敢言上而言於太后曰： __「王恢造马邑事今不成而诛恢是为匈奴报仇也。」__ 上朝太后太后以丞相言告上。上曰： __「为马邑事者恢也故天下兵数十万从其言为此。且纵单于不可得恢所部击其辎重犹颇可得以慰士大夫心。今不诛恢无以谢天下。」__ 於是恢闻之乃自杀。

---

![](assets/audios/108/13.mp3)

安国为人多大略智足以当世取合而出於忠厚焉。贪嗜於财。所推举皆廉士贤於己者也。於梁举壶遂、臧固、郅他皆天下名士士亦以此称慕之唯天子以为国器。安国为御史大夫四岁馀丞相田蚡死安国行丞相事奉引堕车蹇。天子议置相欲用安国使使视之蹇甚乃更以平棘侯薛泽为丞相。安国病免数月蹇愈上复以安国为中尉。岁馀徙为卫尉。

---

![](assets/audios/108/14.mp3)

车骑将军卫青击匈奴出上谷破胡茏城。将军李广为匈奴所得复失之；公孙敖大亡卒：皆当斩赎为庶人。明年匈奴大入边杀辽西太守及入雁门所杀略数千人。车骑将军卫青击之出雁门。卫尉安国为材官将军屯於渔阳。安国捕生虏言匈奴远去。即上书言方田作时请且罢军屯。罢军屯月馀匈奴大入上谷、渔阳。安国壁乃有七百馀人出与战不胜复入壁。匈奴虏略千馀人及畜产而去。天子闻之怒使使责让安国。徒安国益东屯右北平。是时匈奴虏言当入东方。

---

![](assets/audios/108/15.mp3)

安国始为御史大夫及护军後稍斥疏下迁；而新幸壮将军卫青等有功益贵。安国既疏远默默也；将屯又为匈奴所欺失亡多甚自愧。幸得罢归乃益东徙屯意忽忽不乐。数月病欧血死。安国以元朔二年中卒。

---

![bg left](assets/images/simaqian.webp)

![](assets/audios/108/16.mp3)

太史公曰：余与壶遂定律历观韩长孺之义壶遂之深中隐厚。世之言梁多长者不虚哉！壶遂官至詹事天子方倚以为汉相会遂卒。不然壶遂之内廉行脩斯鞠躬君子也。

---

![](assets/audios/108/17.mp3)

安国忠厚初为梁将。因事坐法免徒起相。死灰更然生虏失防。推贤见重贿金贻谤。雪泣悟主臣节可亮。