[
  {
    "text": "# 三代世表"
  },
  {
    "text": "太史公曰：五帝、三代之记尚矣。自殷以前诸侯不可得而谱周以来乃颇可著。孔子因史文次春秋纪元年正时日月盖其详哉。至於序尚书则略无年月；或颇有然多阙不可录。故疑则传疑盖其慎也。",
    "audio": "1.mp3"
  },
  {
    "text": "余读谍记黄帝以来皆有年数。稽其历谱谍终始五德之传古文咸不同乖异。夫子之弗论次其年月岂虚哉！於是以五帝系谍、尚书集世纪黄帝以来讫共和为世表。",
    "audio": "2.mp3"
  },
  {
    "text": "## （表略）"
  },
  {
    "text": "张夫子问褚先生曰：“诗言契、后稷皆无父而生。今案诸传记咸言有父父皆黄帝子也得无与诗谬秋？”",
    "audio": "4.mp3"
  },
  {
    "text": "褚先生曰：“不然。诗言契生於卵后稷人迹者欲见其有天命精诚之意耳。鬼神不能自成须人而生柰何无父而生乎！一言有父一言无父信以传信疑以传疑故两言之。尧知契、稷皆贤人天之所生故封之契七十里後十馀世至汤王天下。尧知后稷子孙之後王也故益封之百里其後世且千岁至文王而有天下。诗传曰：“汤之先为契无父而生。契母与姊妹浴於玄丘水有燕衔卵堕之契母得故含之误吞之即生契。契生而贤尧立为司徒姓之曰子氏。子者兹；兹益大也。诗人美而颂之曰“殷社芒芒天命玄鸟降而生商”。商者质殷号也。文王之先为后稷后稷亦无父而生。后稷母为姜嫄出见大人迹而履践之知於身则生后稷。姜嫄以为无父贱而弃之道中牛羊避不践也。抱之山中山者养之。又捐之大泽鸟覆席食之。姜嫄怪之於是知其天子乃取长之。",
    "audio": "5.mp3"
  },
  {
    "text": "尧知其贤才立以为大农姓之曰姬氏。姬者本也。诗人美而颂之曰“厥初生民”深修益成而道后稷之始也。”孔子曰：“昔者尧命契为子氏为有汤也。命后稷为姬氏为有文王也。大王命季历明天瑞也。太伯之吴遂生源也。”天命难言非圣人莫能见。舜、禹、契、后稷皆黄帝子孙也。黄帝策天命而治天下德泽深後世故其子孙皆复立为天子是天之报有德也。人不知以为氾从布衣匹夫起耳。夫布衣匹夫安能无故而起王天下乎？其有天命然。”",
    "audio": "6.mp3"
  },
  {
    "text": "“黄帝後世何王天下之久远邪？”",
    "audio": "7.mp3"
  },
  {
    "text": "曰：“传云天下之君王为万夫之黔请赎民之命者帝有福万世。黄帝是也。五政明则修礼义因天时举兵征伐而利者王有福千世。蜀王黄帝後世也至今在汉西南五千里常来朝降输献於汉非以其先之有德泽流後世邪？行道德岂可以忽秋哉！人君王者举而观之。汉大将军霍子孟名光者亦黄帝後世也。此可为博闻远见者言固难为浅闻者说也。何以言之？古诸侯以国为姓。霍者国名也。武王封弟叔处於霍後世晋献公灭霍公後世为庶民往来居平阳。平阳在河东河东晋地分为卫国。以诗言之亦可为周世。周起后稷后稷无父而生。以三代世传言之后稷有父名高辛；高辛黄帝曾孙。黄帝终始传曰：“汉兴百有馀年有人不短不长出燕之乡持天下之政时有婴兒主欲行车。”霍将军者本居平阳燕。臣为郎时与方士考功会旗亭下为臣言。岂不伟哉！”",
    "audio": "8.mp3"
  },
  {
    "text": "高辛之胤大启祯祥。脩己吞薏石纽兴王。天命玄鸟简秋生商。姜嫄履迹祚流岐昌。俱膺历运互有兴亡。风馀周召刑措成康。出彘之後诸侯日彊。",
    "audio": "9.mp3"
  },
  {
    "text": "",
    "audio": "10.mp3"
  }
]