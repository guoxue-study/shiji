[
  {
    "text": "# 佞幸列传"
  },
  {
    "text": "谚曰“力田不如逢年善仕不如遇合”固无虚言。非独女以色媚而士宦亦有之。",
    "audio": "1.mp3"
  },
  {
    "text": "昔以色幸者多矣。至汉兴高祖至暴抗也然籍孺以佞幸；孝惠时有闳孺。此两人非有材能徒以婉佞贵幸与上卧起公卿皆因关说。故孝惠时郎侍中皆冠鵕璘贝带傅脂粉化闳、籍之属也。两人徙家安陵。",
    "audio": "2.mp3"
  },
  {
    "text": "孝文时中宠臣士人则邓通宦者则赵同、北宫伯子。北宫伯子以爱人长者；而赵同以星气幸常为文帝参乘；邓通无伎能。邓通蜀郡南安人也以濯船为黄头郎。孝文帝梦欲上天不能有一黄头郎从後推之上天顾见其衣裻带後穿。觉而之渐台以梦中阴目求推者郎即见邓通其衣後穿梦中所见也。召问其名姓姓邓氏名通文帝说焉尊幸之日异。通亦愿谨不好外交虽赐洗沐不欲出。於是文帝赏赐通巨万以十数官至上大夫。文帝时时如邓通家游戏。然邓通无他能不能有所荐士独自谨其身以媚上而已。上使善相者相通曰“当贫饿死”。文帝曰：“能富通者在我也。何谓贫乎？”於是赐邓通蜀严道铜山得自铸钱“邓氏钱”布天下。其富如此。",
    "audio": "3.mp3"
  },
  {
    "text": "文帝尝病痈邓通常为帝唶吮之。文帝不乐从容问通曰：“天下谁最爱我者乎？”通曰：“宜莫如太子。”太子入问病文帝使唶痈唶痈而色难之。已而闻邓通常为帝唶吮之心惭由此怨通矣。及文帝崩景帝立邓通免家居。居无何人有告邓通盗出徼外铸钱。下吏验问颇有之遂竟案尽没入邓通家尚负责数巨万。长公主赐邓通吏辄随没入之一簪不得著身。於是长公主乃令假衣食。竟不得名一钱寄死人家。",
    "audio": "4.mp3"
  },
  {
    "text": "孝景帝时中无宠臣然独郎中令周文仁仁宠最过庸乃不甚笃。",
    "audio": "5.mp3"
  },
  {
    "text": "今天子中宠臣士人则韩王孙嫣宦者则李延年。嫣者弓高侯孽孙也。今上为胶东王时嫣与上学书相爱。及上为太子愈益亲嫣。嫣善骑射善佞。上即位欲事伐匈奴而嫣先习胡兵以故益尊贵官至上大夫赏赐拟於邓通。时嫣常与上卧起。江都王入朝有诏得从入猎上林中。天子车驾跸道未行而先使嫣乘副车从数十百骑骛驰视兽。江都王望见以为天子辟从者伏谒道傍。嫣驱不见。既过江都王怒为皇太后泣曰：“请得归国入宿卫比韩嫣。”太后由此嗛嫣。嫣侍上出入永巷不禁以奸闻皇太后。皇太后怒使使赐嫣死。上为谢终不能得嫣遂死。而案道侯韩说其弟也亦佞幸。",
    "audio": "6.mp3"
  },
  {
    "text": "李延年中山人也。父母及身兄弟及女皆故倡也。延年坐法腐给事狗中。而平阳公主言延年女弟善舞上见心说之及入永巷而召贵延年。延年善歌为变新声而上方兴天地祠欲造乐诗歌弦之。延年善承意弦次初诗。其女弟亦幸有子男。延年佩二千石印号协声律。与上卧起甚贵幸埒如韩嫣也。久之浸与中人乱出入骄恣。及其女弟李夫人卒後爱弛则禽诛延年昆弟也。",
    "audio": "7.mp3"
  },
  {
    "text": "自是之後内宠嬖臣大底外戚之家然不足数也。卫青、霍去病亦以外戚贵幸然颇用材能自进。",
    "audio": "8.mp3"
  },
  {
    "text": "太史公曰：甚哉爱憎之时！弥子瑕之行足以观後人佞幸矣。虽百世可知也。",
    "audio": "9.mp3"
  },
  {
    "text": "传称令色诗刺巧言。冠璘入侍傅粉承恩。黄头赐蜀宦者同轩。新声都尉挟弹王孙。泣鱼窃驾著自前论。",
    "audio": "10.mp3"
  },
  {
    "text": "",
    "audio": "11.mp3"
  }
]