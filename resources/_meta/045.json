[
  {
    "text": "# 韩世家"
  },
  {
    "text": "韩之先与周同姓姓姬氏。其後苗裔事晋得封於韩原曰韩武子。武子後三世有韩厥从封姓为韩氏。",
    "audio": "1.mp3"
  },
  {
    "text": "韩厥晋景公之三年晋司寇屠岸贾将作乱诛灵公之贼赵盾。赵盾已死矣欲诛其子赵朔。韩厥止贾贾不听。厥告赵朔令亡。朔曰：“子必能不绝赵祀死不恨矣。”韩厥许之。及贾诛赵氏厥称疾不出。程婴、公孙杵臼之藏赵孤赵武也厥知之。",
    "audio": "2.mp3"
  },
  {
    "text": "景公十一年厥与郤克将兵八百乘伐齐败齐顷公于鞍获逢丑父。於是晋作六卿而韩厥在一卿之位号为献子。",
    "audio": "3.mp3"
  },
  {
    "text": "晋景公十七年病卜大业之不遂者为祟。韩厥称赵成季之功今後无祀以感景公。景公问曰：“尚有世乎？”厥於是言赵武而复与故赵氏田邑续赵氏祀。",
    "audio": "4.mp3"
  },
  {
    "text": "晋悼公之七年韩献子老。献子卒子宣子代。宣字徙居州。",
    "audio": "5.mp3"
  },
  {
    "text": "晋平公十四年吴季札使晋曰：“晋国之政卒归於韩、魏、赵矣。”晋顷公十二年韩宣子与赵、魏共分祁氏、羊舌氏十县。晋定公十五年宣子与赵简子侵伐范、中行氏。宣子卒子贞子代立。贞子徙居平阳。",
    "audio": "6.mp3"
  },
  {
    "text": "贞子卒子简子代。简子卒子庄子代。庄子卒子康子代。康子与赵襄子、魏桓子共败知伯分其地地益大大於诸侯。",
    "audio": "7.mp3"
  },
  {
    "text": "康子卒子武子代。武子二年伐郑杀其君幽公。十六年武子卒子景侯立。",
    "audio": "8.mp3"
  },
  {
    "text": "景侯虔元年伐郑取雍丘。二年郑败我负黍。",
    "audio": "9.mp3"
  },
  {
    "text": "六年与赵、魏俱得列为诸侯。",
    "audio": "10.mp3"
  },
  {
    "text": "九年郑围我阳翟。景侯卒子列侯取立。",
    "audio": "11.mp3"
  },
  {
    "text": "列侯三年聂政杀韩相侠累。九年秦伐我宜阳取六邑。十三年列侯卒子文侯立。是岁魏文侯卒。",
    "audio": "12.mp3"
  },
  {
    "text": "文侯二年伐郑取阳城。伐宋到彭城执宋君。七年伐齐至桑丘。郑反晋。九年伐齐至灵丘。十年文侯卒子哀侯立。",
    "audio": "13.mp3"
  },
  {
    "text": "哀侯元年与赵、魏分晋国。二年灭郑因徙都郑。",
    "audio": "14.mp3"
  },
  {
    "text": "六年韩严弑其君哀侯。而子懿侯立。",
    "audio": "15.mp3"
  },
  {
    "text": "懿侯二年魏败我马陵。五年与魏惠王会宅阳。九年魏败我澮。十二年懿侯卒子昭侯立。",
    "audio": "16.mp3"
  },
  {
    "text": "昭侯元年秦败我西山。二年宋取我黄池。魏取硃。六年伐东周取陵观、邢丘。",
    "audio": "17.mp3"
  },
  {
    "text": "八年申不害相韩脩术行道国内以治诸侯不来侵伐。",
    "audio": "18.mp3"
  },
  {
    "text": "十年韩姬弑其君悼公。十一年昭侯如秦。二十二年申不害死。二十四年秦来拔我宜阳。",
    "audio": "19.mp3"
  },
  {
    "text": "二十五年旱作高门。屈宜臼曰：“昭侯不出此门。何也？不时。吾所谓时者非时日也人固有利不利时。昭侯尝利矣不作高门。往年秦拔宜阳今年旱昭侯不以此时恤民之急而顾益奢此谓‘时绌举赢’。”二十六年高门成昭侯卒果不出此门。子宣惠王立。",
    "audio": "20.mp3"
  },
  {
    "text": "宣惠王五年张仪相秦。八年魏败我将韩举。十一年君号为王。与赵会区鼠。十四秦伐败我鄢。",
    "audio": "21.mp3"
  },
  {
    "text": "十六年秦败我脩鱼虏得韩将宧、申差於浊泽。韩氏急公仲谓韩王曰：“与国非可恃也。今秦之欲伐楚久矣王不如因张仪为和於秦赂以一名都具甲与之南伐楚此以一易二之计也。”韩王曰：“善。”乃警公仲之行将西购於秦。楚王闻之大恐召陈轸告之。陈轸曰：“秦之欲伐楚久矣今又得韩之名都一而具甲秦韩并兵而伐楚此秦所祷祀而求也。今已得之矣楚国必伐矣。王听臣为之警四境之内起师言救韩命战车满道路信臣多其车重其币使信王之救己也。纵韩不能听我韩必德王也必不为雁行以来是秦韩不和也兵虽至楚不大病也。为能听我绝和於秦秦必大怒以厚怨韩。韩之南交楚必轻秦；轻秦其应秦必不敬：是因秦、韩之兵而免楚国之患也。”楚王曰：“善。”乃警四境之内兴师言救韩。命战车满道路信臣多其车重其币。",
    "audio": "22.mp3"
  },
  {
    "text": "谓韩王曰：“不穀国虽小已悉之矣。原大国遂肆志於秦不穀将以楚殉韩。”韩王闻之大说乃止公仲之行。公仲曰：“不可。夫以实伐我者秦也以虚名救我者楚也。王恃楚之虚名而轻绝彊秦之敌王必为天下大笑。且楚韩非兄弟之国也又非素约而谋伐秦也。已有伐形因兵言救韩此必陈轸之谋也。且王已使人报於秦矣今不行是欺秦也。夫轻欺彊秦而信楚之谋臣恐王必悔之。”韩王不听遂绝於秦。秦因大怒益甲伐韩大战楚救不至韩。十九年大破我岸门。太子仓质於秦以和。",
    "audio": "23.mp3"
  },
  {
    "text": "二十一年与秦共攻楚败楚将屈丐斩八万於丹阳。”是岁宣惠王卒太子仓立是为襄王。",
    "audio": "24.mp3"
  },
  {
    "text": "襄王四年与秦武王会临晋。其秋秦使甘茂攻我宜阳。五年秦拔我宜阳斩六万。秦武王卒。六年秦复与我武遂。九年秦复取我武遂。十年太子婴朝秦而归。十一年秦伐我取穰。与秦伐楚败楚将唐眛。",
    "audio": "25.mp3"
  },
  {
    "text": "十二年太子婴死。公子咎、公子虮虱争为太子。时虮虱质於楚。苏代谓韩咎曰：“虮虱亡在楚楚王欲内之甚。今楚兵十馀万在方城之外公何不令楚王筑万室之都雍氏之旁韩必起兵以救之公必将矣。公因以韩楚之兵奉虮虱而内之其听公必矣必以楚韩封公也。”韩咎从其计。",
    "audio": "26.mp3"
  },
  {
    "text": "楚围雍氏韩求救於秦。秦未为使公孙昧入韩。公仲曰：“子以秦为且救韩乎？”对曰：“秦王之言曰‘请道南郑、蓝田出兵於楚以待公’殆不合矣。”公仲曰：“子以为果乎？”对曰：“秦王必祖张仪之故智。”楚威王攻梁也张仪谓秦王曰：‘与楚攻魏魏折而入於楚韩固其与国也是秦孤也。不如出兵以到之魏楚大战秦取西河之外以归。’今其状阳言与韩其实阴善楚。公待秦而到必轻与楚战。楚阴得秦之不用也必易与公相支也。公战而胜楚遂与公乘楚施三川而归。公战不胜楚楚塞三川守之公不能救也。窃为公患之。司马庚三反於郢甘茂与昭鱼遇於商於其言收玺实类有约也。”公仲恐曰：“然则柰何？”曰：“公必先韩而後秦先身而後张仪。公不如亟以国合於齐楚齐楚必委国於公。公之所恶者张仪也其实犹不无秦也。”於是楚解雍氏围。",
    "audio": "27.mp3"
  },
  {
    "text": "苏代又谓秦太后弟琇戎曰：“公叔伯婴恐秦楚之内虮虱也公何不为韩求质子於楚？楚王听入质子於韩则公叔伯婴知秦楚之不以虮虱为事必以韩合於秦楚。秦楚挟韩以窘魏魏氏不敢合於齐是齐孤也。公又为秦求质子於楚楚不听怨结於韩。韩挟齐魏以围楚楚必重公。公挟秦楚之重以积德於韩公叔伯婴必以国待公。”於是虮虱竟不得归韩。韩立咎为太子。齐、魏王来。",
    "audio": "28.mp3"
  },
  {
    "text": "十四年与齐、魏王共击秦至函谷而军焉。十六年秦与我河外及武遂。襄王卒太子咎立是为釐王。",
    "audio": "29.mp3"
  },
  {
    "text": "釐王三年使公孙喜率周、魏攻秦。秦败我二十四万虏喜伊阙。五年秦拔我宛。六年与秦武遂地二百里。十年秦败我师于夏山。十二年与秦昭王会西周而佐秦攻齐。齐败湣王出亡。十四年与秦会两周间。二十一年使暴烝救魏为秦所败烝走开封。",
    "audio": "30.mp3"
  },
  {
    "text": "二十三年赵、魏攻我华阳。韩告急於秦秦不救。韩相国谓陈筮曰：“事急原公虽病为一宿之行。”陈筮见穰侯。穰侯曰：“事急乎？故使公来。”陈筮曰：“未急也。”穰侯怒曰：“是可以为公之主使乎？夫冠盖相望告敝邑甚急公来言未急何也？”陈筮曰：“彼韩急则将变而佗从以未急故复来耳。”穰侯曰：“公无见王请今兵救韩。”八日而至败赵、魏於华阳之下。是岁釐王卒子桓惠王立。",
    "audio": "31.mp3"
  },
  {
    "text": "桓惠王元年伐燕。九年秦拔我陉城汾旁。十年秦击我於太行我上党郡守以上党郡降赵。十四年秦拔赵上党杀马服子卒四十馀万於长平。十七年秦拔我阳城、负黍。二十二年秦昭王卒。二十四年秦拔我城皋、荥阳。二十六年秦悉拔我上党。二十九年秦拔我十三城。",
    "audio": "32.mp3"
  },
  {
    "text": "三十四年桓惠王卒子王安立。",
    "audio": "33.mp3"
  },
  {
    "text": "王安五年秦攻韩韩急使韩非使秦秦留非因杀之。",
    "audio": "34.mp3"
  },
  {
    "text": "九年秦虏王安尽入其地为颍州郡。韩遂亡。",
    "audio": "35.mp3"
  },
  {
    "text": "太史公曰：韩厥之感晋景公绍赵孤之子武以成程婴、公孙杵臼之义此天下之阴德也。韩氏之功於晋未睹其大者也。然与赵、魏终为诸侯十馀世宜乎哉！",
    "audio": "36.mp3"
  },
  {
    "text": "韩氏之先实宗周武。事微国小春秋无语。後裔事晋韩原是处。赵孤克立智伯可取。既徙平阳又侵负黍。景赵俱侯惠又僭主。秦败脩鱼魏会区鼠。韩非虽使不禁狼虎。",
    "audio": "37.mp3"
  },
  {
    "text": "",
    "audio": "38.mp3"
  }
]