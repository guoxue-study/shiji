[
  {
    "text": "# 田叔列传"
  },
  {
    "text": "田叔者赵陉城人也。其先齐田氏苗裔也。叔喜剑学黄老术於乐巨公所。叔为人刻廉自喜喜游诸公。赵人举之赵相赵午午言之赵王张敖所赵王以为郎中。数岁切直廉平赵王贤之未及迁。",
    "audio": "1.mp3"
  },
  {
    "text": "会陈豨反代汉七年高祖往诛之过赵赵王张敖自持案进食礼恭甚高祖箕踞骂之。是时赵相赵午等数十人皆怒谓张王曰：“王事上礼备矣今遇王如是臣等请为乱。”赵王齧指出血曰：“先人失国微陛下臣等当蟲出。公等柰何言若是！毋复出口矣！”於是贯高等曰：“王长者不倍德。”卒私相与谋弑上。会事觉汉下诏捕赵王及群臣反者。於是赵午等皆自杀唯贯高就系。是时汉下诏书：“赵有敢随王者罪三族。”唯孟舒、田叔等十馀人赭衣自髡钳称王家奴随赵王敖至长安。贯高事明白赵王敖得出废为宣平侯乃进言田叔等十馀人。上尽召见与语汉廷臣毋能出其右者上说尽拜为郡守、诸侯相。叔为汉中守十馀年会高后崩诸吕作乱大臣诛之立孝文帝。",
    "audio": "2.mp3"
  },
  {
    "text": "孝文帝既立召田叔问之曰：“公知天下长者乎？”对曰：“臣何足以知之！”上曰：“公长者也宜知之。”叔顿曰：“故云中守孟舒长者也。”是时孟舒坐虏大入塞盗劫云中尤甚免。上曰：“先帝置孟舒云中十馀年矣虏曾一人孟舒不能坚守毋故士卒战死者数百人。长者固杀人乎？公何以言孟舒为长者也？”叔叩头对曰：“是乃孟舒所以为长者也。夫贯高等谋反上下明诏赵有敢随张王罪三族。然孟舒自髡钳随张王敖之所在欲以身死之岂自知为云中守哉！汉与楚相距士卒罢敝。匈奴冒顿新服北夷来为边害孟舒知士卒罢敝不忍出言士争临城死敌如子为父弟为兄以故死者数百人。孟舒岂故驱战之哉！是乃孟舒所以为长者也。”於是上曰：“贤哉孟舒！”复召孟舒以为云中守。",
    "audio": "3.mp3"
  },
  {
    "text": "後数岁叔坐法失官。梁孝王使人杀故吴相袁盎景帝召田叔案梁具得其事还报。景帝曰：“梁有之乎？”叔对曰：“死罪！有之。”上曰：“其事安在？”田叔曰：“上毋以梁事为也。”上曰：“何也？”曰：“今梁王不伏诛是汉法不行也；如其伏法而太后食不甘味卧不安席此忧在陛下也。”景帝大贤之以为鲁相。",
    "audio": "4.mp3"
  },
  {
    "text": "鲁相初到民自言相讼王取其财物百馀人。田叔取其渠率二十人各笞五十馀各搏二十怒之曰：“王非若主邪？何自敢言若主！”鲁王闻之大惭中府钱使相偿之。相曰：“王自夺之使相偿之是王为恶而相为善也。相毋与偿之。”於是王乃尽偿之。",
    "audio": "5.mp3"
  },
  {
    "text": "鲁王好猎相常从入苑中王辄休相就馆舍相出常暴坐待王苑外。王数使人请相休终不休曰：“我王暴露苑中我独何为就舍！”鲁王以故不大出游。",
    "audio": "6.mp3"
  },
  {
    "text": "数年叔以官卒鲁以百金祠少子仁不受也曰：“不以百金伤先人名。”",
    "audio": "7.mp3"
  },
  {
    "text": "仁以壮健为卫将军舍人数从击匈奴。卫将军进言仁仁为郎中。数岁为二千石丞相长史失官。其後使刺举三河。上东巡仁奏事有辞上说拜为京辅都尉。月馀上迁拜为司直。数岁坐太子事。时左相自将兵令司直田仁主闭守城门坐纵太子下吏诛死。仁兵长陵令车千秋上变仁仁族死。陉城今在中山国。",
    "audio": "8.mp3"
  },
  {
    "text": "太史公曰：孔子称曰“居是国必闻其政”田叔之谓乎！义不忘贤明主之美以救过。仁与余善余故并论之。",
    "audio": "9.mp3"
  },
  {
    "text": "褚先生曰：臣为郎时闻之曰田仁故与任安相善。任安荥阳人也。少孤贫困为人将车之长安留求事为小吏未有因缘也因占著名数。武功扶风西界小邑也谷口蜀刬道近山。安以为武功小邑无豪易高也安留代人为求盗亭父。後为亭长。邑中人民俱出猎任安常为人分麋鹿雉兔部署老小当壮剧易处众人皆喜曰：“无怂也任少卿分别平有智略。”明日复合会会者数百人。任少卿曰：“某子甲何为不来乎？”诸人皆怪其见之疾也。其後除为三老举为亲民出为三百石长治民。坐上行出游共帐不办斥免。",
    "audio": "10.mp3"
  },
  {
    "text": "乃为卫将军舍人与田仁会俱为舍人居门下同心相爱。此二人家贫无钱用以事将军家监家监使养恶齧马。两人同床卧仁窃言曰：“不知人哉家监也！”任安曰：“将军尚不知人何乃家监也！”卫将军从此两人过平阳主主家令两人与骑奴同席而食此二子拔刀列断席别坐。主家皆怪而恶之莫敢呵。",
    "audio": "11.mp3"
  },
  {
    "text": "其後有诏募择卫将军舍人以为郎将军取舍人中富给者令具鞍马绛衣玉具剑欲入奏之。会贤大夫少府赵禹来过卫将军将军呼所举舍人以示赵禹。赵禹以次问之十馀人无一人习事有智略者。赵禹曰：“吾闻之将门之下必有将类。传曰‘不知其君视其所使不知其子视其所友’。今有诏举将军舍人者欲以观将军而能得贤者文武之士也。今徒取富人子上之又无智略如木偶人衣之绮绣耳将柰之何？”於是赵禹悉召卫将军舍人百馀人以次问之得田仁、任安曰：“独此两人可耳馀无可用者。”卫将军见此两人贫意不平。赵禹去谓两人曰：“各自具鞍马新绛衣。”两人对曰：“家贫无用具也。”将军怒曰：“今两君家自为贫何为出此言？鞅鞅如有移德於我者何也？”将军不得已上籍以闻。有诏召见卫将军舍人此二人前见诏问能略相推第也。",
    "audio": "12.mp3"
  },
  {
    "text": "田仁对曰；“提桴鼓立军门使士大夫乐死战斗仁不及任安。”任安对曰：“夫决嫌疑．定是非辩治官使百姓无怨心安不及仁也。”武帝大笑曰：“善。”使任安护北军使田仁护边田穀於河上。此两人立名天下。",
    "audio": "13.mp3"
  },
  {
    "text": "其後用任安为益州刺史以田仁为丞相长史。",
    "audio": "14.mp3"
  },
  {
    "text": "田仁上书言：“天下郡太守多为奸利三河尤甚臣请先刺举三河。三河太守皆内倚中贵人与三公有亲属无所畏惮宜先正三河以警天下奸吏。”是时河南、河内太守皆御史大夫杜父兄子弟也河东太守石丞相子孙也。是时石氏九人为二千石方盛贵。田仁数上书言之。杜大夫及石氏使人谢谓田少卿曰：“吾非敢有语言也原少卿无相诬汙也。”仁已刺三河三河太守皆下吏诛死。仁还奏事武帝说以仁为能不畏彊御拜仁为丞相司直威振天下。",
    "audio": "15.mp3"
  },
  {
    "text": "其後逢太子有兵事丞相自将兵使司直主城门。司直以为太子骨肉之亲父子之间不甚欲近去之诸陵过。是时武帝在甘泉使御史大夫暴君下责丞相“何为纵太子”丞相对言“使司直部守城门而开太子”。上书以闻请捕系司直。司直下吏诛死。",
    "audio": "16.mp3"
  },
  {
    "text": "是时任安为北军使者护军太子立车北军南门外召任安与节令兵。安拜受节入闭门不出。武帝闻之以为任安为详邪不傅事何也？任安笞辱北军钱官小吏小吏上书言之以为受太子节言“幸与我其鲜好者”。书上闻武帝曰：“是老吏也见兵事起欲坐观成败见胜者欲合从之有两心。安有当死之罪甚众吾常活之今怀诈有不忠之心。”下安吏诛死。",
    "audio": "17.mp3"
  },
  {
    "text": "夫月满则亏物盛则衰天地之常也。知进而不知退久乘富贵祸积为祟。故范蠡之去越辞不受官位名传後世万岁不忘岂可及哉！後进者慎戒之。",
    "audio": "18.mp3"
  },
  {
    "text": "田叔长者重义轻生。张王既雪汉中是荣。孟舒见废抗说相明。按梁以礼相鲁得情。子仁坐事刺举有声。",
    "audio": "19.mp3"
  },
  {
    "text": "",
    "audio": "20.mp3"
  }
]