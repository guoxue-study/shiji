[
  {
    "text": "# 范睢蔡泽列传"
  },
  {
    "text": "范睢者魏人也字叔。游说诸侯欲事魏王家贫无以自资乃先事魏中大夫须贾。",
    "audio": "1.mp3"
  },
  {
    "text": "须贾为魏昭王使於齐范睢从。留数月未得报。齐襄王闻睢辩口乃使人赐睢金十斤及牛酒睢辞谢不敢受。须贾知之大怒以为睢持魏国阴事告齐故得此馈令睢受其牛酒还其金。既归心怒睢以告魏相。魏相魏之诸公子曰魏齐。魏齐大怒使舍人笞击睢折胁摺齿。睢详死即卷以箦置厕中。宾客饮者醉更溺睢故僇辱以惩後令无妄言者。睢从箦中谓守者曰：“公能出我我必厚谢公。”守者乃请出弃箦中死人。魏齐醉曰：“可矣。”范睢得出。後魏齐悔复召求之。魏人郑安平闻之乃遂操范睢亡伏匿更名姓曰张禄",
    "audio": "2.mp3"
  },
  {
    "text": "当此时秦昭王使谒者王稽於魏。郑安平诈为卒侍王稽。王稽问：“魏有贤人可与俱西游者乎？”郑安平曰：“臣里中有张禄先生欲见君言天下事。其人有仇不敢昼见。”王稽曰：“夜与俱来。”郑安平夜与张禄见王稽。语未究王稽知范睢贤谓曰：“先生待我於三亭之南。”与私约而去。",
    "audio": "3.mp3"
  },
  {
    "text": "王稽辞魏去过载范睢入秦。至湖望见车骑从西来。范睢曰：“彼来者为谁？”王稽曰：“秦相穰侯东行县邑。”范睢曰：“吾闻穰侯专秦权恶内诸侯客此恐辱我我宁且匿车中。”有顷穰侯果至劳王稽因立车而语曰：“关东有何变？”曰：“无有。”又谓王稽曰：“谒君得无与诸侯客子俱来乎？无益徒乱人国耳。”王稽曰：“不敢。”即别去。范睢曰：“吾闻穰侯智士也其见事迟乡者疑车中有人忘索之。”於是范睢下车走曰：“此必悔之。”行十馀里果使骑还索车中无客乃已。王稽遂与范睢入咸阳。",
    "audio": "4.mp3"
  },
  {
    "text": "已报使因言曰：“魏有张禄先生天下辩士也。曰‘秦王之国危於累卵得臣则安。然不可以书传也’。臣故载来。”秦王弗信使舍食草具。待命岁馀。",
    "audio": "5.mp3"
  },
  {
    "text": "当是时昭王已立三十六年。南拔楚之鄢郢楚怀王幽死於秦。秦东破齐。湣王尝称帝後去之。数困三晋。厌天下辩士无所信。",
    "audio": "6.mp3"
  },
  {
    "text": "穰侯华阳君昭王母宣太后之弟也；而泾阳君、高陵君皆昭王同母弟也。穰侯相三人者更将有封邑以太后故私家富重於王室。及穰侯为秦将且欲越韩、魏而伐齐纲寿欲以广其陶封。范睢乃上书曰：",
    "audio": "7.mp3"
  },
  {
    "text": "臣闻明主立政有功者不得不赏有能者不得不官劳大者其禄厚功多者其爵尊能治众者其官大。故无能者不敢当职焉有能者亦不得蔽隐。使以臣之言为可原行而益利其道；以臣之言为不可久留臣无为也。语曰：“庸主赏所爱而罚所恶；明主则不然赏必加於有功而刑必断於有罪。”今臣之胸不足以当椹质而要不足以待斧钺岂敢以疑事尝试於王哉！虽以臣为贱人而轻辱独不重任臣者之无反复於王邪？",
    "audio": "8.mp3"
  },
  {
    "text": "且臣闻周有砥砨宋有结绿梁有县藜楚有和朴此四宝者土之所生良工之所失也而为天下名器。然则圣王之所弃者独不足以厚国家乎？",
    "audio": "9.mp3"
  },
  {
    "text": "臣闻善厚家者取之於国善厚国者取之於诸侯。天下有明主则诸侯不得擅厚者何也？为其割荣也。良医知病人之死生而圣主明於成败之事利则行之害则舍之疑则少尝之虽舜禹复生弗能改已。语之至者臣不敢载之於书其浅者又不足听也。意者臣愚而不概於王心邪？亡其言臣者贱而不可用乎？自非然者臣原得少赐游观之间望见颜色。一语无效请伏斧质。",
    "audio": "10.mp3"
  },
  {
    "text": "於是秦昭王大说乃谢王稽使以传车召范睢。",
    "audio": "11.mp3"
  },
  {
    "text": "於是范睢乃得见於离宫详为不知永巷而入其中。王来而宦者怒逐之曰：“王至！”范睢缪为曰：“秦安得王？秦独有太后、穰侯耳。”欲以感怒昭王。昭王至闻其与宦者争言遂延迎谢曰：“寡人宜以身受命久矣会义渠之事急寡人旦暮自请太后；今义渠之事已寡人乃得受命。窃闵然不敏敬执宾主之礼。”范睢辞让。是日观范睢之见者群臣莫不洒然变色易容者。",
    "audio": "12.mp3"
  },
  {
    "text": "秦王屏左右宫中虚无人。秦王跽而请曰：“先生何以幸教寡人？”范睢曰：“唯唯。”有间秦王复跽而请曰：“先生何以幸教寡人？”范睢曰：“唯唯。”若是者三。秦王跽曰：“先生卒不幸教寡人邪？”范睢曰：“非敢然也。臣闻昔者吕尚之遇文王也身为渔父而钓於渭滨耳。若是者交疏也。已说而立为太师载与俱归者其言深也。故文王遂收功於吕尚而卒王天下。乡使文王疏吕尚而不与深言是周无天子之德而文武无与成其王业也。今臣羁旅之臣也交疏於王而所原陈者皆匡君之事处人骨肉之间原效愚忠而未知王之心也。此所以王三问而不敢对者也。臣非有畏而不敢言也。臣知今日言之於前而明日伏诛於後然臣不敢避也。大王信行臣之言死不足以为臣患亡不足以为臣忧漆身为厉被为狂不足以为臣耻。",
    "audio": "13.mp3"
  },
  {
    "text": "且以五帝之圣焉而死三王之仁焉而死五伯之贤焉而死乌获、任鄙之力焉而死成荆、孟贲、王庆忌、夏育之勇焉而死。死者人之所必不免也。处必然之势可以少有补於秦此臣之所大原也臣又何患哉！伍子胥橐载而出昭关夜行昼伏至於陵水无以餬其口■行蒲伏稽肉袒鼓腹吹篪乞食於吴市卒兴吴国阖闾为伯。使臣得尽谋如伍子胥加之以幽囚终身不复见是臣之说行也臣又何忧？箕子、接舆漆身为厉被为狂无益於主。假使臣得同行於箕子可以有补於所贤之主是臣之大荣也臣有何耻？臣之所恐者独恐臣死之後天下见臣之尽忠而身死因以是杜口裹足莫肯乡秦耳。足下上畏太后之严下惑於奸臣之态居深宫之中不离阿保之手终身迷惑无与昭奸。大者宗庙灭覆小者身以孤危此臣之所恐耳。若夫穷辱之事死亡之患臣不敢畏也。臣死而秦治是臣死贤於生。”",
    "audio": "14.mp3"
  },
  {
    "text": "秦王跽曰：“先生是何言也！夫秦国辟远寡人愚不肖先生乃幸辱至於此是天以寡人慁先生而存先王之宗庙也。寡人得受命於先生是天所以幸先王而不弃其孤也。先生柰何而言若是！事无小大上及太后下至大臣原先生悉以教寡人无疑寡人也。”范睢拜秦王亦",
    "audio": "15.mp3"
  },
  {
    "text": "范睢曰：“大王之国四塞以为固北有甘泉、谷口南带泾、渭右陇、蜀左关、阪奋击百万战车千乘利则出攻不利则入守此王者之地也。民怯於私斗而勇於公战此王者之民也。王并此二者而有之。夫以秦卒之勇车骑之众以治诸侯譬若施韩卢而搏蹇兔也霸王之业可致也而群臣莫当其位。至今闭关十五年不敢窥兵於山东者是穰侯为秦谋不忠而大王之计有所失也。”秦王跽曰：“寡人原闻失计。”",
    "audio": "16.mp3"
  },
  {
    "text": "然左右多窃听者范睢恐未敢言内先言外事以观秦王之俯仰。因进曰：“夫穰侯越韩、魏而攻齐纲寿非计也。少出师则不足以伤齐多出师则害於秦。臣意王之计欲少出师而悉韩、魏之兵也则不义矣。今见与国之不亲也越人之国而攻可乎？其於计疏矣。且昔齐湣王南攻楚破军杀将再辟地千里而齐尺寸之地无得焉者岂不欲得地哉形势不能有也。诸侯见齐之罢弊君臣之不和也兴兵而伐齐大破之。士辱兵顿皆咎其王曰：‘谁为此计者乎？’王曰：‘文子为之。’大臣作乱文子出走。攻齐所以大破者以其伐楚而肥韩、魏也。此所谓借贼兵而赍盗粮者也。王不如远交而近攻得寸则王之寸也得尺亦王之尺也。今释此而远攻不亦缪乎！且昔者中山之国地方五百里赵独吞之功成名立而利附焉天下莫之能害也。",
    "audio": "17.mp3"
  },
  {
    "text": "今夫韩、魏中国之处而天下之枢也王其欲霸必亲中国以为天下枢以威楚、赵。楚彊则附赵赵彊则附楚楚、赵皆附齐必惧矣。齐惧必卑辞重币以事秦。齐附而韩、魏因可虏也。”昭王曰：“吾欲亲魏久矣而魏多变之国也寡人不能亲。请问亲魏柰何？”对曰：“王卑词重币以事之；不可则割地而赂之；不可因举兵而伐之。”王曰：“寡人敬闻命矣。”乃拜范睢为客卿谋兵事。卒听范睢谋使五大夫绾伐魏拔怀。後二岁拔邢丘。",
    "audio": "18.mp3"
  },
  {
    "text": "客卿范睢复说昭王曰：“秦韩之地形相错如绣。秦之有韩也譬如木之有蠹也人之有心腹之病也。天下无变则已天下有变其为秦患者孰大於韩乎？王不如收韩。”昭王曰：“吾固欲收韩韩不听为之柰何？”对曰：“韩安得无听乎？王下兵而攻荥阳则巩、成皋之道不通；北断太行之道则上党之师不下。王一兴兵而攻荥阳则其国断而为三。夫韩见必亡安得不听乎？若韩听而霸事因可虑矣。”王曰：“善。”且欲使於韩。",
    "audio": "19.mp3"
  },
  {
    "text": "范睢日益亲复说用数年矣因请间说曰：“臣居山东时闻齐之有田文不闻其有王也；闻秦之有太后、穰侯、华阳、高陵、泾阳不闻其有王也。夫擅国之谓王能利害之谓王制杀生之威之谓王。今太后擅行不顾穰侯出使不报华阳、泾阳等击断无讳高陵进退不请。四贵备而国不危者未之有也。为此四贵者下乃所谓无王也。然则权安得不倾令安得从王出乎？臣闻善治国者乃内固其威而外重其权。穰侯使者操王之重决制於诸侯剖符於天下政適伐国莫敢不听。战胜攻取则利归於陶国弊御於诸侯；战败则结怨於百姓而祸归於社稷。诗曰‘木实繁者披其枝披其枝者伤其心；大其都者危其国尊其臣者卑其主’。崔杼、淖齿管齐射王股擢王筋县之於庙梁宿昔而死。李兑管赵囚主父於沙丘百日而饿死。",
    "audio": "20.mp3"
  },
  {
    "text": "今臣闻秦太后、穰侯用事高陵、华阳、泾阳佐之卒无秦王此亦淖齿、李兑之类也。且夫三代所以亡国者君专授政纵酒驰骋弋猎不听政事。其所授者妒贤嫉能御下蔽上以成其私不为主计而主不觉悟故失其国。今自有秩以上至诸大吏下及王左右无非相国之人者。见王独立於朝臣窃为王恐万世之後有秦国者非王子孙也。”昭王闻之大惧曰：“善。”於是废太后逐穰侯、高陵、华阳、泾阳君於关外。秦王乃拜范睢为相。收穰侯之印使归陶因使县官给车牛以徙千乘有馀。到关关阅其宝器宝器珍怪多於王室。",
    "audio": "21.mp3"
  },
  {
    "text": "秦封范睢以应号为应侯。当是时秦昭王四十一年也。",
    "audio": "22.mp3"
  },
  {
    "text": "范睢既相秦秦号曰张禄而魏不知以为范睢已死久矣。魏闻秦且东伐韩、魏魏使须贾於秦。范睢闻之为微行敝衣间步之邸见须贾。须贾见之而惊曰：“范叔固无恙乎！”范睢曰：“然。”须贾笑曰：“范叔有说於秦邪？”曰：“不也。睢前日得过於魏相故亡逃至此安敢说乎！”须贾曰：“今叔何事？”范睢曰“臣为人庸赁。”须贾意哀之留与坐饮食曰：“范叔一寒如此哉！”乃取其一綈袍以赐之。须贾因问曰：“秦相张君公知之乎？吾闻幸於王天下之事皆决於相君。今吾事之去留在张君。孺子岂有客习於相君者哉？”范睢曰：“主人翁习知之。唯睢亦得谒睢请为见君於张君。”须贾曰：“吾马病车轴折非大车驷马吾固不出。”范睢曰：“原为君借大车驷马於主人翁。”",
    "audio": "23.mp3"
  },
  {
    "text": "范睢归取大车驷马为须贾御之入秦相府。府中望见有识者皆避匿。须贾怪之。至相舍门谓须贾曰：“待我我为君先入通於相君。”须贾待门下持车良久问门下曰：“范叔不出何也？”门下曰：“无范叔。”须贾曰：“乡者与我载而入者。”门下曰：“乃吾相张君也。”须贾大惊自知见卖乃肉袒■行因门下人谢罪。於是范睢盛帷帐待者甚众见之。须贾顿言死罪曰：“贾不意君能自致於青云之上贾不敢复读天下之书不敢复与天下之事。贾有汤镬之罪请自屏於胡貉之地唯君死生之！”范睢曰：“汝罪有几？”曰：“擢贾之以续贾之罪尚未足。”范睢曰：“汝罪有三耳。昔者楚昭王时而申包胥为楚卻吴军楚王封之以荆五千户包胥辞不受为丘墓之寄於荆也。今睢之先人丘墓亦在魏公前以睢为有外心於齐而恶睢於魏齐公之罪一也。",
    "audio": "24.mp3"
  },
  {
    "text": "当魏齐辱我於厕中公不止罪二也。更醉而溺我公其何忍乎？罪三矣。然公之所以得无死者以綈袍恋恋有故人之意故释公。”乃谢罢。入言之昭王罢归须贾。",
    "audio": "25.mp3"
  },
  {
    "text": "须贾辞於范睢范睢大供具尽请诸侯使与坐堂上食饮甚设。而坐须贾於堂下置?豆其前令两黥徒夹而马食之。数曰：“为我告魏王急持魏齐头来！不然者我且屠大梁。”须贾归以告魏齐。魏齐恐亡走赵。匿平原君所。",
    "audio": "26.mp3"
  },
  {
    "text": "范睢既相王稽谓范睢曰：“事有不可知者三有不柰何者亦三。宫车一日晏驾是事之不可知者一也。君卒然捐馆舍是事之不可知者二也。使臣卒然填沟壑是事之不可知者三也。宫车一日晏驾君虽恨於臣无可柰何。君卒然捐馆舍君虽恨於臣亦无可柰何。使臣卒然填沟壑君虽恨於臣亦无可柰何。”范睢不怿乃入言於王曰：“非王稽之忠莫能内臣於函谷关；非大王之贤圣莫能贵臣。今臣官至於相爵在列侯王稽之官尚止於谒者非其内臣之意也。”昭王召王稽拜为河东守三岁不上计。又任郑安平昭王以为将军。范睢於是散家财物尽以报所尝困戹者。一饭之德必偿睚眦之怨必报。",
    "audio": "27.mp3"
  },
  {
    "text": "范睢相秦二年秦昭王之四十二年东伐韩少曲、高平拔之。",
    "audio": "28.mp3"
  },
  {
    "text": "秦昭王闻魏齐在平原君所欲为范睢必报其仇乃详为好书遗平原君曰；“寡人闻君之高义原与君为布衣之友君幸过寡人寡人原与君为十日之饮。”平原君畏秦且以为然而入秦见昭王。昭王与平原君饮数日昭王谓平原君曰：“昔周文王得吕尚以为太公齐桓公得管夷吾以为仲父今范君亦寡人之叔父也。范君之仇在君之家原使人归取其头来；不然吾不出君於关。”平原君曰：“贵而为交者为贱也；富而为交者为贫也。夫魏齐者胜之友也在固不出也今又不在臣所。”昭王乃遗赵王书曰：“王之弟在秦范君之仇魏齐在平原君之家。王使人疾持其头来；不然吾举兵而伐赵又不出王之弟於关。”赵孝成王乃卒围平原君家急魏齐夜亡出见赵相虞卿。虞卿度赵王终不可说乃解其相印与魏齐亡间行念诸侯莫可以急抵者乃复走大梁欲因信陵君以走楚。",
    "audio": "29.mp3"
  },
  {
    "text": "信陵君闻之畏秦犹豫未肯见曰：“虞卿何如人也？”时侯嬴在旁曰：“人固未易知知人亦未易也。夫虞卿蹑屩檐簦一见赵王赐白璧一双黄金百镒；再见拜为上卿；三见卒受相印封万户侯。当此之时天下争知之。夫魏齐穷困过虞卿虞卿不敢重爵禄之尊解相印捐万户侯而间行。急士之穷而归公子公子曰‘何如人’。人固不易知知人亦未易也！”信陵君大惭驾如野迎之。魏齐闻信陵君之初难见之怒而自刭。赵王闻之卒取其头予秦。秦昭王乃出平原君归赵。",
    "audio": "30.mp3"
  },
  {
    "text": "昭王四十三年秦攻韩汾陉拔之因城河上广武。",
    "audio": "31.mp3"
  },
  {
    "text": "後五年昭王用应侯谋纵反间卖赵赵以其故令马服子代廉颇将。秦大破赵於长平遂围邯郸。已而与武安君白起有隙言而杀之。任郑安平使击赵。郑安平为赵所围急以兵二万人降赵。应侯席?请罪。秦之法任人而所任不善者各以其罪罪之。於是应侯罪当收三族。秦昭王恐伤应侯之意乃下令国中：“有敢言郑安平事者以其罪罪之。”而加赐相国应侯食物日益厚以顺適其意。後二岁王稽为河东守与诸侯通坐法诛。而应侯日益以不怿。",
    "audio": "32.mp3"
  },
  {
    "text": "昭王临朝叹息应侯进曰：“臣闻‘主忧臣辱主辱臣死’。今大王中朝而忧臣敢请其罪。”昭王曰：“吾闻楚之铁剑利而倡优拙。夫铁剑利则士勇倡优拙则思虑远。夫以远思虑而御勇士吾恐楚之图秦也。夫物不素具不可以应卒今武安君既死而郑安平等畔内无良将而外多敌国吾是以忧。”欲以激励应侯。应侯惧不知所出。蔡泽闻之往入秦也。",
    "audio": "33.mp3"
  },
  {
    "text": "蔡泽者燕人也。游学干诸侯小大甚众不遇。而从唐举相曰：“吾闻先生相李兑曰‘百日之内持国秉’有之乎？”曰：“有之。”曰：“若臣者何如？”唐举孰视而笑曰：“先生曷鼻巨肩魋颜蹙齃膝挛。吾闻圣人不相殆先生乎？”蔡泽知唐举戏之乃曰：“富贵吾所自有吾所不知者寿也原闻之。”唐举曰：“先生之寿从今以往者四十三岁。”蔡泽笑谢而去谓其御者曰：“吾持粱刺齿肥跃马疾驱怀黄金之印结紫绶於要揖让人主之前食肉富贵四十三年足矣。”去之赵见逐。之韩、魏遇夺釜鬲於涂。闻应侯任郑安平、王稽皆负重罪於秦应侯内惭蔡泽乃西入秦。",
    "audio": "34.mp3"
  },
  {
    "text": "将见昭王使人宣言以感怒应侯曰：“燕客蔡泽天下雄俊弘辩智士也。彼一见秦王秦王必困君而夺君之位。”应侯闻曰：“五帝三代之事百家之说吾既知之众口之辩吾皆摧之是恶能困我而夺我位乎？”使人召蔡泽。蔡泽入则揖应。应侯固不快及见之又倨应侯因让之曰：“子尝宣言欲代我相秦宁有之乎？”对曰：“然。”应侯曰：“请闻其说。”蔡泽曰：“吁君何见之晚也！夫四时之序成功者去。夫人生百体坚彊手足便利耳目聪明而心圣智岂非士之原与？”应侯曰：“然。”蔡泽曰：“质仁秉义行道施德得志於天下天下怀乐敬爱而尊慕之皆原以为君王岂不辩智之期与？”应侯曰：“然。”",
    "audio": "35.mp3"
  },
  {
    "text": "蔡泽复曰：“富贵显荣成理万物使各得其所；性命寿长终其天年而不夭伤；天下继其统守其业传之无穷；名实纯粹泽流千里世世称之而无绝与天地终始：岂道德之符而圣人所谓吉祥善事者与？”应侯曰：“然。”",
    "audio": "36.mp3"
  },
  {
    "text": "蔡泽曰：“若夫秦之商君楚之吴起越之大夫种其卒然亦可原与？”应侯知蔡泽之欲困己以说复谬曰：“何为不可？夫公孙鞅之事孝公也极身无2虑尽公而不顾私；设刀锯以禁奸邪信赏罚以致治；披腹心示情素蒙怨咎欺旧友夺魏公子卬安秦社稷利百姓卒为秦禽将破敌攘地千里。吴起之事悼王也使私不得害公谗不得蔽忠言不取苟合行不取苟容不为危易行行义不辟难然为霸主强国不辞祸凶。大夫种之事越王也主虽困辱悉忠而不解主虽绝亡尽能而弗离成功而弗矜贵富而不骄怠。若此三子者固义之至也忠之节也。是故君子以义死难视死如归；生而辱不如死而荣。士固有杀身以成名虽义之所在虽死无所恨。何为不可哉？”",
    "audio": "37.mp3"
  },
  {
    "text": "蔡泽曰：“主圣臣贤天下之盛福也；君明臣直国之福也；父慈子孝夫信妻贞家之福也。故比干忠而不能存殷子胥智而不能完吴申生孝而晋国乱。是皆有忠臣孝子而国家灭乱者何也？无明君贤父以听之故天下以其君父为僇辱而怜其臣子。今商君、吴起、大夫种之为人臣是也；其君非也。故世称三子致功而不见德岂慕不遇世死乎？夫待死而後可以立忠成名是微子不足仁孔子不足圣管仲不足大也。夫人之立功岂不期於成全邪？身与名俱全者上也。名可法而身死者其次也。名在僇辱而身全者下也。”於是应侯称善。",
    "audio": "38.mp3"
  },
  {
    "text": "蔡泽少得间因曰：“夫商君、吴起、大夫种其为人臣尽忠致功则可原矣闳夭事文王周公辅成王也岂不亦忠圣乎？以君臣论之商君、吴起、大夫种其可原孰与闳夭、周公哉？”应侯曰：“商君、吴起、大夫种弗若也。”蔡泽曰：“然则君之主慈仁任忠惇厚旧故其贤智与有道之士为胶漆义不倍功臣孰与秦孝公、楚悼王、越王乎？”应侯曰：“未知何如也。”蔡泽曰：“今主亲忠臣不过秦孝公、楚悼王、越王君之设智能为主安危修政治乱彊兵批患折难广地殖穀富国足家彊主尊社稷显宗庙天下莫敢欺犯其主主之威盖震海内功彰万里之外声名光辉传於千世君孰与商君、吴起、大夫种？”应侯曰：“不若。”",
    "audio": "39.mp3"
  },
  {
    "text": "蔡泽曰：“今主之亲忠臣不忘旧故不若孝公、悼王、句践而君之功绩爱信亲幸又不若商君、吴起、大夫种然而君之禄位贵盛私家之富过於三子而身不退者恐患之甚於三子窃为君危之。语曰‘日中则移月满则亏’。物盛则衰天地之常数也。进退盈缩与时变化圣人之常道也。故‘国有道则仕国无道则隐’。圣人曰‘飞龙在天利见大人’。‘不义而富且贵於我如浮云’。今君之怨已雠而德已报意欲至矣而无变计窃为君不取也。且夫翠、鹄、犀、象其处势非不远死也而所以死者惑於饵也。苏秦、智伯之智非不足以辟辱远死也而所以死者惑於贪利不止也。是以圣人制礼节欲取於民有度使之以时用之有止故志不溢行不骄常与道俱而不失故天下承而不绝。昔者齐桓公九合诸侯一匡天下至於葵丘之会有骄矜之志畔者九国。",
    "audio": "40.mp3"
  },
  {
    "text": "吴王夫差兵无敌於天下勇彊以轻诸侯陵齐晋故遂以杀身亡国。夏育、太史噭叱呼骇三军然而身死於庸夫。此皆乘至盛而不返道理不居卑退处俭约之患也。夫商君为秦孝公明法令禁奸本尊爵必赏有罪必罚平权衡正度量调轻重决裂阡陌以静生民之业而一其俗劝民耕农利土一室无二事力田稸积习战陈之事是以兵动而地广兵休而国富故秦无敌於天下立威诸侯成秦国之业。功已成矣而遂以车裂。楚地方数千里持戟百万白起率数万之师以与楚战一战举鄢郢以烧夷陵再战南并蜀汉。又越韩、魏而攻彊赵北阬马服诛屠四十馀万之众尽之于长平之下流血成川沸声若雷遂入围邯郸使秦有帝业。楚、赵天下之彊国而秦之仇敌也自是之後楚、赵皆慑伏不敢攻秦者白起之势也。身所服者七十馀城功已成矣而遂赐剑死於杜邮。",
    "audio": "41.mp3"
  },
  {
    "text": "吴起为楚悼王立法卑减大臣之威重罢无能废无用损不急之官塞私门之请一楚国之俗禁游客之民精耕战之士南收杨越北并陈、蔡破横散从使驰说之士无所开其口禁朋党以励百姓定楚国之政兵震天下威服诸侯。功已成矣而卒枝解。大夫种为越王深谋远计免会稽之危以亡为存因辱为荣垦草入邑辟地殖穀率四方之士专上下之力辅句践之贤报夫差之雠卒擒劲吴。令越成霸。功已彰而信矣句践终负而杀之。此四子者功成不去祸至於此。此所谓信而不能诎往而不能返者也。范蠡知之然辟世长为陶硃公。君独不观夫博者乎？或欲大投或欲分功此皆君之所明知也。今君相秦计不下席谋不出廊庙坐制诸侯利施三川以实宜阳决羊肠之险塞太行之道又斩范、中行之涂六国不得合从栈道千里通於蜀汉使天下皆畏秦秦之欲得矣君之功极矣此亦秦之分功之时也。",
    "audio": "42.mp3"
  },
  {
    "text": "如是而不退则商君、白公、吴起、大夫种是也。吾闻之‘鉴於水者见面之容鉴於人者知吉与凶’。书曰‘成功之下不可久处’。四子之祸君何居焉？君何不以此时归相印让贤者而授之退而岩居川观必有伯夷之廉长为应侯。世世称孤而有许由、延陵季子之让乔松之寿孰与以祸终哉？即君何居焉？忍不能自离疑不能自决必有四子之祸矣。易曰‘亢龙有悔’此言上而不能下信而不能诎往而不能自返者也。原君孰计之！”应侯曰：“善。吾闻‘欲而不知失其所以欲；有而不知失其所以有’。先生幸教睢敬受命。’於是乃延入坐为上客。",
    "audio": "43.mp3"
  },
  {
    "text": "後数日入朝言於秦昭王曰：“客新有从山东来者曰蔡泽其人辩士明於三王之事五伯之业世俗之变足以寄秦国之政。臣之见人甚众莫及臣不如也。臣敢以闻。”秦昭王召见与语大说之拜为客卿。应侯因谢病请归相印。昭王彊起应侯应侯遂称病笃。范睢免相昭王新说蔡泽计画遂拜为秦相东收周室。",
    "audio": "44.mp3"
  },
  {
    "text": "蔡泽相秦数月人或恶之惧诛乃谢病归相印号为纲成君。居秦十馀年事昭王、孝文王、庄襄王。卒事始皇帝为秦使於燕三年而燕使太子丹入质於秦。",
    "audio": "45.mp3"
  },
  {
    "text": "太史公曰：韩子称“长袖善舞多钱善贾”信哉是言也！范睢、蔡泽世所谓一切辩士然游说诸侯至白无所遇者非计策之拙所为说力少也。及二人羁旅入秦继踵取卿相垂功於天下者固彊弱之势异也。然士亦有偶合贤者多如此二子不得尽意岂可胜道哉！然二子不困戹恶能激乎？",
    "audio": "46.mp3"
  },
  {
    "text": "应侯始困讬载而西说行计立贵平宠稽。倚秦市赵卒报魏齐。纲成辩智范睢招携。势利倾夺一言成蹊。",
    "audio": "47.mp3"
  },
  {
    "text": "",
    "audio": "48.mp3"
  }
]