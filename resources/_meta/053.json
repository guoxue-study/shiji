[
  {
    "text": "# 萧相国世家"
  },
  {
    "text": "萧相国何者沛丰人也。以文无害为沛主吏掾。",
    "audio": "1.mp3"
  },
  {
    "text": "高祖为布衣时何数以吏事护高祖。高祖为亭长常左右之。高祖以吏繇咸阳吏皆送奉钱三何独以五。",
    "audio": "2.mp3"
  },
  {
    "text": "秦御史监郡者与从事常辨之。何乃给泗水卒史事第一。秦御史欲入言徵何何固请得毋行。",
    "audio": "3.mp3"
  },
  {
    "text": "及高祖起为沛公何常为丞督事。沛公至咸阳诸将皆争走金帛财物之府分之何独先入收秦丞相御史律令图书藏之。沛公为汉王以何为丞相。项王与诸侯屠烧咸阳而去。汉王所以具知天下?戹塞户口多少彊弱之处民所疾苦者以何具得秦图书也。何进言韩信汉王以信为大将军。语在淮阴侯事中。",
    "audio": "4.mp3"
  },
  {
    "text": "汉王引兵东定三秦何以丞相留收巴蜀填抚谕告使给军食。汉二年汉王与诸侯击楚何守关中侍太子治栎阳。为法令约束立宗庙社稷宫室县邑辄奏上可许以从事；即不及奏上辄以便宜施行上来以闻。关中事计户口转漕给军汉王数失军遁去何常兴关中卒辄补缺。上以此专属任何关中事。",
    "audio": "5.mp3"
  },
  {
    "text": "汉三年汉王与项羽相距京索之间上数使使劳苦丞相。鲍生谓丞相曰：“王暴衣露盖数使使劳苦君者有疑君心也。为君计莫若遣君子孙昆弟能胜兵者悉诣军所上必益信君。”於是何从其计汉王大说。",
    "audio": "6.mp3"
  },
  {
    "text": "汉五年既杀项羽定天下论功行封。群臣争功岁馀功不决。高祖以萧何功最盛封为酂侯所食邑多。功臣皆曰：“臣等身被坚执锐多者百馀战少者数十合攻城略地大小各有差。今萧何未尝有汗马之劳徒持文墨议论不战顾反居臣等上何也？”高帝曰：“诸君知猎乎？”曰：“知之。”“知猎狗乎？”曰：“知之。”高帝曰：“夫猎追杀兽兔者狗也而踪指示兽处者人也。今诸君徒能得走兽耳功狗也。至如萧何踪指示功人也。且诸君独以身随我多者两三人。今萧何举宗数十人皆随我功不可忘也。”群臣皆莫敢言。",
    "audio": "7.mp3"
  },
  {
    "text": "列侯毕已受封及奏位次皆曰：“平阳侯曹参身被七十创攻城略地功最多宜第一。”上已桡功臣多封萧何至位次未有以复难之然心欲何第一。关内侯鄂君进曰：“群臣议皆误。夫曹参虽有野战略地之功此特一时之事。夫上与楚相距五岁常失军亡众逃身遁者数矣。然萧何常从关中遣军补其处非上所诏令召而数万众会上之乏绝者数矣。夫汉与楚相守荥阳数年军无见粮萧何转漕关中给食不乏。陛下虽数亡山东萧何常全关中以待陛下此万世之功也。今虽亡曹参等百数何缺於汉？汉得之不必待以全。柰何欲以一旦之功而加万世之功哉！萧何第一曹参次之。”高祖曰：“善。”於是乃令萧何赐带剑履上殿入朝不趋。",
    "audio": "8.mp3"
  },
  {
    "text": "上曰：“吾闻进贤受上赏。萧何功虽高得鄂君乃益明。”於是因鄂君故所食关内侯邑封为安平侯。是日悉封何父子兄弟十馀人皆有食邑。乃益封何二千户以帝尝繇咸阳时何送我独赢钱二也。",
    "audio": "9.mp3"
  },
  {
    "text": "汉十一年陈豨反高祖自将至邯郸。未罢淮阴侯谋反关中吕后用萧何计诛淮阴侯语在淮阴事中。上已闻淮阴侯诛使使拜丞相何为相国益封五千户令卒五百人一都尉为相国卫。诸君皆贺召平独吊。召平者故秦东陵侯。秦破为布衣贫种瓜於长安城东瓜美故世俗谓之“东陵瓜”从召平以为名也。召平谓相国曰：“祸自此始矣。上暴露於外而君守於中非被矢石之事而益君封置卫者以今者淮阴侯新反於中疑君心矣。夫置卫卫君非以宠君也。原君让封勿受悉以家私财佐军则上心说。”相国从其计高帝乃大喜。",
    "audio": "10.mp3"
  },
  {
    "text": "汉十二年秋黥布反上自将击之数使使问相国何为。相国为上在军乃拊循勉力百姓悉以所有佐军如陈豨时。客有说相国曰：“君灭族不久矣。夫君位为相国功第一可复加哉？然君初入关中得百姓心十馀年矣皆附君常复孳孳得民和。上所为数问君者畏君倾动关中。今君胡不多买田地贱贳贷以自汙？上心乃安。”於是相国从其计上乃大说。",
    "audio": "11.mp3"
  },
  {
    "text": "上罢布军归民道遮行上书言相国贱彊买民田宅数千万。上至相国谒。上笑曰：“夫相国乃利民！”民所上书皆以与相国曰：“君自谢民。”相国因为民请曰：“长安地狭上林中多空地弃原令民得入田毋收?为禽兽食。”上大怒曰：“相国多受贾人财物乃为请吾苑！”乃下相国廷尉械系之。数日王卫尉侍前问曰：“相国何大罪陛下系之暴也？”上曰：“吾闻李斯相秦皇帝有善归主有恶自与。今相国多受贾竖金而为民请吾苑以自媚於民故系治之。”王卫尉曰：“夫职事苟有便於民而请之真宰相事陛下柰何乃疑相国受贾人钱乎！且陛下距楚数岁陈豨、黥布反陛下自将而往当是时相国守关中摇足则关以西非陛下有也。相国不以此时为利今乃利贾人之金乎？且秦以不闻其过亡天下李斯之分过又何足法哉。陛下何疑宰相之浅也。”高帝不怿。",
    "audio": "12.mp3"
  },
  {
    "text": "是日使使持节赦出相国。相国年老素恭谨入徒跣谢。高帝曰：“相国休矣！相国为民请苑吾不许我不过为桀纣主而相国为贤相。吾故系相国欲令百姓闻吾过也。”",
    "audio": "13.mp3"
  },
  {
    "text": "何素不与曹参相能及何病孝惠自临视相国病因问曰：“君即百岁後谁可代君者？”对曰：“知臣莫如主。”孝惠曰：“曹参何如？”何顿曰：“帝得之矣！臣死不恨矣！”",
    "audio": "14.mp3"
  },
  {
    "text": "何置田宅必居穷处为家不治垣屋。曰：“後世贤师吾俭；不贤毋为势家所夺。”",
    "audio": "15.mp3"
  },
  {
    "text": "孝惠二年相国何卒谥为文终侯。",
    "audio": "16.mp3"
  },
  {
    "text": "後嗣以罪失侯者四世绝天子辄复求何後封续酂侯功臣莫得比焉。",
    "audio": "17.mp3"
  },
  {
    "text": "太史公曰：萧相国何於秦时为刀笔吏录录未有奇节。及汉兴依日月之末光何谨守管籥因民之疾法顺流与之更始。淮阴、黥布等皆以诛灭而何之勋烂焉。位冠群臣声施後世与闳夭、散宜生等争烈矣。",
    "audio": "18.mp3"
  },
  {
    "text": "萧何为吏文而无害。及佐兴王举宗从沛。关中既守转输是赖。汉军屡疲秦兵必会。约法可久收图可大。指兽踪其功实最。政称画一居乃非泰。继绝宠勤式旌砺带。",
    "audio": "19.mp3"
  },
  {
    "text": "",
    "audio": "20.mp3"
  }
]