[
  {
    "text": "# 五宗世家"
  },
  {
    "text": "孝景皇帝子凡十三人为王而母五人同母者为宗亲。栗姬子曰荣、德、阏于。程姬子曰馀、非、端。贾夫人子曰彭祖、胜。唐姬子曰。王夫人兒姁子曰越、寄、乘、舜。",
    "audio": "1.mp3"
  },
  {
    "text": "河间献王德以孝景帝前二年用皇子为河间王。好儒学被服造次必於儒者。山东诸儒多从之游。",
    "audio": "2.mp3"
  },
  {
    "text": "二十六年卒子共王不害立。四年卒子刚王基代立。十二年卒子顷王授代立。",
    "audio": "3.mp3"
  },
  {
    "text": "临江哀王阏于以孝景帝前二年用皇子为临江王。三年卒无後国除为郡。",
    "audio": "4.mp3"
  },
  {
    "text": "临江闵王荣以孝景前四年为皇太子四岁废用故太子为临江王。",
    "audio": "5.mp3"
  },
  {
    "text": "四年坐侵庙壖垣为宫上徵荣。荣行祖於江陵北门。既已上车轴折车废。江陵父老流涕窃言曰：“吾王不反矣！”荣至诣中尉府簿。中尉郅都责讯王王恐自杀。葬蓝田。燕数万衔土置冢上百姓怜之。",
    "audio": "6.mp3"
  },
  {
    "text": "荣最长死无後国除地入于汉为南郡。",
    "audio": "7.mp3"
  },
  {
    "text": "右三国本王皆栗姬之子也。",
    "audio": "8.mp3"
  },
  {
    "text": "鲁共王馀以孝景前二年用皇子为淮阳王。二年吴楚反破後以孝景前三年徙为鲁王。好治宫室苑囿狗马。季年好音不喜辞辩。为人吃。",
    "audio": "9.mp3"
  },
  {
    "text": "二十六年卒子光代为王。初好音舆马；晚节啬惟恐不足於财。",
    "audio": "10.mp3"
  },
  {
    "text": "江都易王非以孝景前二年用皇子为汝南王。吴楚反时非年十五有材力上书原击吴。景帝赐非将军印击吴。吴已破二岁徙为江都王治吴故国以军功赐天子旌旗。元光五年匈奴大入汉为贼非上书原击匈奴上不许。非好气力治宫观招四方豪桀骄奢甚。",
    "audio": "11.mp3"
  },
  {
    "text": "立二十六年卒子建立为王。七年自杀。淮南、衡山谋反时建颇闻其谋。自以为国近淮南恐一日为所并即阴作兵器而时佩其父所赐将军印载天子旗以出。易王死未葬建有所说易王宠美人淖姬夜使人迎与奸服舍中。及淮南事治党与颇及江都王建。建恐因使人多持金钱事绝其狱。而又信巫祝使人祷祠妄言。建又尽与其姊弟奸。事既闻汉公卿请捕治建。天子不忍使大臣即讯王。王服所犯遂自杀。国除地入于汉为广陵郡。",
    "audio": "12.mp3"
  },
  {
    "text": "胶西于王端以孝景前三年吴楚七国反破後端用皇子为胶西王。端为人贼戾又阴痿一近妇人病之数月。而有爱幸少年为郎。为郎者顷之与後宫乱端禽灭之及杀其子母。数犯上法汉公卿数请诛端天子为兄弟之故不忍而端所为滋甚。有司再请削其国去太半。端心愠遂为无訾省。府库坏漏尽腐财物以巨万计终不得收徙。令吏毋得收租赋。端皆去卫封其宫门从一门出游。数变名姓为布衣之他郡国。",
    "audio": "13.mp3"
  },
  {
    "text": "相、二千石往者奉汉法以治端辄求其罪告之无罪者诈药杀之。所以设诈究变彊足以距谏智足以饰非。相、二千石从王治则汉绳以法。故胶西小国而所杀伤二千石甚众。",
    "audio": "14.mp3"
  },
  {
    "text": "立四十七年卒竟无男代後国除地入于汉为胶西郡。",
    "audio": "15.mp3"
  },
  {
    "text": "右三国本王皆程姬之子也。",
    "audio": "16.mp3"
  },
  {
    "text": "赵王彭祖以孝景前二年用皇子为广川王。赵王遂反破後彭祖王广川。四年徙为赵王。十五年孝景帝崩。彭祖为人巧佞卑谄足恭而心刻深。好法律持诡辩以中人。彭祖多内宠姬及子孙。相、二千石欲奉汉法以治则害於王家。是以每相、二千石至彭祖衣皁布衣自行迎除二千石舍多设疑事以作动之得二千石失言中忌讳辄书之。二千石欲治者则以此迫劫；不听乃上书告及汙以奸利事。彭祖立五十馀年相、二千石无能满二岁辄以罪去大者死小者刑以故二千石莫敢治。而赵王擅权使使即县为贾人榷会入多於国经租税。以是赵王家多金钱然所赐姬诸子亦尽之矣。彭祖取故江都易王宠姬王建所盗与奸淖姬者为姬甚爱之。",
    "audio": "17.mp3"
  },
  {
    "text": "彭祖不好治宫室、禨祥好为吏事。上书原督国中盗贼。常夜从走卒行徼邯郸中。诸使过客以彭祖险陂莫敢留邯郸。",
    "audio": "18.mp3"
  },
  {
    "text": "其太子丹与其女及同产姊奸与其客江充有卻。充告丹丹以故废。赵更立太子。",
    "audio": "19.mp3"
  },
  {
    "text": "中山靖王胜以孝景前三年用皇子为中山王。十四年孝景帝崩。胜为人乐酒好内有子枝属百二十馀人。常与兄赵王相非曰：“兄为王专代吏治事。王者当日听音乐声色。”赵王亦非之曰：“中山王徒日淫不佐天子拊循百姓何以称为籓臣！”",
    "audio": "20.mp3"
  },
  {
    "text": "立四十二年卒子哀王昌立。一年卒子昆侈代为中山王。",
    "audio": "21.mp3"
  },
  {
    "text": "右二国本王皆贾夫人之子也。",
    "audio": "22.mp3"
  },
  {
    "text": "长沙定王之母唐姬故程姬侍者。景帝召程姬程姬有所辟不原进而饰侍者唐兒使夜进。上醉不知以为程姬而幸之遂有身。已乃觉非程姬也。及生子因命曰。以孝景前二年用皇子为长沙王。以其母微无宠故王卑湿贫国。",
    "audio": "23.mp3"
  },
  {
    "text": "立二十七年卒子康王庸立。二十八年卒子鲋鮈立为长沙王。",
    "audio": "24.mp3"
  },
  {
    "text": "右一国本王唐姬之子也。",
    "audio": "25.mp3"
  },
  {
    "text": "广川惠王越以孝景中二年用皇子为广川王。",
    "audio": "26.mp3"
  },
  {
    "text": "十二年卒子齐立为王。齐有幸臣桑距。已而有罪欲诛距距亡王因禽其宗族。距怨王乃上书告王齐与同产奸。自是之後王齐数上书告言汉公卿及幸臣所忠等。",
    "audio": "27.mp3"
  },
  {
    "text": "胶东康王寄以孝景中二年用皇子为胶东王。二十八年卒。淮南王谋反时寄微闻其事私作楼车镞矢战守备候淮南之起。及吏治淮南之事辞出之。寄於上最亲意伤之病而死不敢置後於是上。寄有长子者名贤母无宠；少子名庆母爱幸寄常欲立之为不次因有过遂无言。上怜之乃以贤为胶东王奉康王嗣而封庆於故衡山地为六安王。",
    "audio": "28.mp3"
  },
  {
    "text": "胶东王贤立十四年卒谥为哀王。子庆为王。",
    "audio": "29.mp3"
  },
  {
    "text": "六安王庆以元狩二年用胶东康王子为六安王。",
    "audio": "30.mp3"
  },
  {
    "text": "清河哀王乘以孝景中三年用皇子为清河王。十二年卒无後国除地入于汉为清河郡。",
    "audio": "31.mp3"
  },
  {
    "text": "常山宪王舜以孝景中五年用皇子为常山王。舜最亲景帝少子骄怠多淫数犯禁上常宽释之。立三十二年卒太子勃代立为王。",
    "audio": "32.mp3"
  },
  {
    "text": "初宪王舜有所不爱姬生长男棁。棁以母无宠故亦不得幸於王。王后脩生太子勃。王内多所幸姬生子平、子商王后希得幸。及宪王病甚诸幸姬常侍病故王后亦以妒媢不常侍病辄归舍。医进药太子勃不自尝药又不宿留侍病。及王薨王后、太子乃至。宪王雅不以长子棁为人数及薨又不分与财物。郎或说太子、王后令诸子与长子棁共分财物太子、王后不听。太子代立又不收恤棁。棁怨王后、太子。汉使者视宪王丧棁自言宪王病时王后、太子不侍及薨六日出舍太子勃私奸饮酒博戏击筑与女子载驰环城过市入牢视囚。天子遣大行骞验王后及问王勃请逮勃所与奸诸证左王又匿之。吏求捕勃大急使人致击笞掠擅出汉所疑囚者。有司请诛宪王后脩及王勃。上以脩素无行使棁陷之罪勃无良师傅不忍诛。有司请废王后脩徙王勃以家属处房陵上许之。",
    "audio": "33.mp3"
  },
  {
    "text": "勃王数月迁于房陵国绝。月馀天子为最亲乃诏有司曰：“常山宪王蚤夭后妾不和適孽诬争陷于不义以灭国朕甚闵焉。其封宪王子平三万户为真定王；封子商三万户为泗水王。”",
    "audio": "34.mp3"
  },
  {
    "text": "真定王平元鼎四年用常山宪王子为真定王。",
    "audio": "35.mp3"
  },
  {
    "text": "泗水思王商以元鼎四年用常山宪王子为泗水王。十一年卒子哀王安世立。十一年卒无子。於是上怜泗水王绝乃立安世弟贺为泗水王。",
    "audio": "36.mp3"
  },
  {
    "text": "右四国本王皆王夫人兒姁子也。其後汉益封其支子为六安王、泗水王二国。凡兒姁子孙於今为六王。",
    "audio": "37.mp3"
  },
  {
    "text": "太史公曰：高祖时诸侯皆赋得自除内史以下汉独为置丞相黄金印。诸侯自除御史、廷尉正、博士拟於天子。自吴楚反後五宗王世汉为置二千石去“丞相”曰“相”银印。诸侯独得食租税夺之权。其後诸侯贫者或乘牛车也。",
    "audio": "38.mp3"
  },
  {
    "text": "景十三子五宗亲睦。栗姬既废临江折轴。阏于早薨河间儒服。馀好宫苑端事驰逐。江都有才中山禔福。长沙地小胶东造镞。仁贤者代浡乱者族。兒姁四王分封为六。",
    "audio": "39.mp3"
  },
  {
    "text": "",
    "audio": "40.mp3"
  }
]