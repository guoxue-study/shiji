[
  {
    "text": "# 楚元王世家"
  },
  {
    "text": "楚元王刘交者高祖之同母少弟也字游。",
    "audio": "1.mp3"
  },
  {
    "text": "高祖兄弟四人长兄伯伯蚤卒。始高祖微时尝辟事时时与宾客过巨嫂食。嫂厌叔叔与客来嫂详为羹尽栎釜宾客以故去。已而视釜中尚有羹高祖由此怨其嫂。及高祖为帝封昆弟而伯子独不得封。太上皇以为言高祖曰：“某非忘封之也为其母不长者耳。”於是乃封其子信为羹颉侯。而王次兄仲於代。",
    "audio": "2.mp3"
  },
  {
    "text": "高祖六年已禽楚王韩信於陈乃以弟交为楚王都彭城。即位二十三年卒子夷王郢立。",
    "audio": "3.mp3"
  },
  {
    "text": "王戊立二十年冬坐为薄太后服私奸削东海郡。春戊与吴王合谋反其相张尚、太傅赵夷吾谏不听。戊则杀尚、夷吾起兵与吴西攻梁破棘壁。至昌邑南与汉将周亚夫战。汉绝吴楚粮道士卒饥吴王走楚王戊自杀军遂降汉。",
    "audio": "4.mp3"
  },
  {
    "text": "汉已平吴楚孝景帝欲以德侯子续吴以元王子礼续楚。窦太后曰：“吴王老人也宜为宗室顺善。今乃率七国纷乱天下柰何续其後！”不许吴许立楚後。是时礼为汉宗正。乃拜礼为楚王奉元王宗庙是为楚文王。",
    "audio": "5.mp3"
  },
  {
    "text": "文王立三年卒子安王道立。安王二十二年卒子襄王注立。襄王立十四年卒子王纯代立。王纯立地节二年中人上书告楚王谋反王自杀国除入汉为彭城郡。",
    "audio": "6.mp3"
  },
  {
    "text": "赵王刘遂者其父高祖中子名友谥曰“幽”。幽王以忧死故为“幽”。高后王吕禄於赵一岁而高后崩。大臣诛诸吕吕禄等乃立幽王子遂为赵王。",
    "audio": "7.mp3"
  },
  {
    "text": "孝文帝即位二年立遂弟辟彊取赵之河间郡为河间王为文王。立十三年卒子哀王福立。一年卒无子绝後国除入于汉。",
    "audio": "8.mp3"
  },
  {
    "text": "遂既王赵二十六年孝景帝时坐晁错以適削赵王常山之郡。吴楚反赵王遂与合谋起兵。其相建德、内史王悍谏不听。遂烧杀建德、王悍兵屯其西界欲待吴与俱西。北使匈奴与连和攻汉。汉使曲周侯郦寄击之。赵王遂还城守邯郸相距七月。吴楚败於梁不能西。匈奴闻之亦止不肯入汉边。栾布自破齐还乃并兵引水灌赵城。赵城坏赵王自杀邯郸遂降。赵幽王绝後。",
    "audio": "9.mp3"
  },
  {
    "text": "太史公曰：国之将兴必有祯祥君子用而小人退。国之将亡贤人隐乱臣贵。使楚王戊毋刑申公遵其言赵任防与先生岂有篡杀之谋为天下僇哉？贤人乎贤人乎！非质有其内恶能用之哉？甚矣“安危在出令存亡在所任”诚哉是言也！",
    "audio": "10.mp3"
  },
  {
    "text": "汉封同姓楚有令名。既灭韩信王於彭城。穆生置醴韦孟作程。王戊弃德与吴连兵。太后命礼为楚罪轻。文襄继立世挺才英。如何赵遂代殒厥声！兴亡之兆所任宜明。",
    "audio": "11.mp3"
  },
  {
    "text": "",
    "audio": "12.mp3"
  }
]