[
  {
    "text": "# 殷本纪"
  },
  {
    "text": "殷契母曰简狄有娀氏之女为帝喾次妃。三人行浴见玄鸟堕其卵简狄取吞之因孕生契。契长而佐禹治水有功。帝舜乃命契曰：“百姓不亲五品不训汝为司徒而敬敷五教五教在宽。”封于商赐姓子氏。契兴於唐、虞、大禹之际功业著於百姓百姓以平。",
    "audio": "1.mp3"
  },
  {
    "text": "契卒子昭明立。昭明卒子相土立。相土卒子昌若立。昌若卒子曹圉立。曹圉卒子冥立。冥卒子振立。振卒子微立。微卒子报丁立。报丁卒子报乙立。报乙卒子报丙立。报丙卒子主壬立。主壬卒子主癸立。主癸卒子天乙立是为成汤。",
    "audio": "2.mp3"
  },
  {
    "text": "成汤自契至汤八迁。汤始居亳从先王居作帝诰。",
    "audio": "3.mp3"
  },
  {
    "text": "汤征诸侯。葛伯不祀汤始伐之。汤曰：“予有言：人视水见形视民知治不。”伊尹曰：“明哉！言能听道乃进。君国子民为善者皆在王官。勉哉勉哉！”汤曰：“汝不能敬命予大罚殛之无有攸赦。”作汤征。",
    "audio": "4.mp3"
  },
  {
    "text": "伊尹名阿衡。阿衡欲奸汤而无由乃为有莘氏媵臣负鼎俎以滋味说汤致于王道。或曰伊尹处士汤使人聘迎之五反然後肯往从汤言素王及九主之事。汤举任以国政。伊尹去汤適夏。既丑有夏复归于亳。入自北门遇女鸠、女房作女鸠女房。",
    "audio": "5.mp3"
  },
  {
    "text": "汤出见野张网四面祝曰：“自天下四方皆入吾网。”汤曰：“嘻尽之矣！”乃去其三面祝曰：“欲左左。欲右右。不用命乃入吾网。”诸侯闻之曰：“汤德至矣及禽兽。”",
    "audio": "6.mp3"
  },
  {
    "text": "当是时夏桀为虐政淫荒而诸侯昆吾氏为乱。汤乃兴师率诸侯伊尹从汤汤自把钺以伐昆吾遂伐桀。汤曰：“格女众庶来女悉听朕言。匪台小子敢行举乱有夏多罪予维闻女众言夏氏有罪。予畏上帝不敢不正。今夏多罪天命殛之。今女有众女曰‘我君不恤我众舍我啬事而割政’。女其曰‘有罪其柰何’？夏王率止众力率夺夏国。有众率怠不和曰‘是日何时丧？予与女皆亡’！夏德若兹今朕必往。尔尚及予一人致天之罚予其大理女。女毋不信朕不食言。女不从誓言予则帑僇女无有攸赦。”以告令师作汤誓。於是汤曰“吾甚武”号曰武王。",
    "audio": "7.mp3"
  },
  {
    "text": "桀败於有娀之虚桀饹於鸣条夏师败绩。汤遂伐三飐俘厥宝玉义伯、仲伯作典宝。汤既胜夏欲迁其社不可作夏社。伊尹报。於是诸侯毕服汤乃践天子位平定海内。",
    "audio": "8.mp3"
  },
  {
    "text": "汤归至于泰卷陶中纻作诰。既绌夏命还亳作汤诰：“维三月王自至於东郊。告诸侯群后：‘毋不有功於民勤力乃事。予乃大罚殛女毋予怨。’曰：‘古禹、皋陶久劳于外其有功乎民民乃有安。东为江北为济西为河南为淮四渎已修万民乃有居。后稷降播农殖百穀。三公咸有功于民故后有立。昔蚩尤与其大夫作乱百姓帝乃弗予有状。先王言不可不勉。’曰：‘不道毋之在国女毋我怨。’”以令诸侯。伊尹作咸有一德咎单作明居。",
    "audio": "9.mp3"
  },
  {
    "text": "汤乃改正朔易服色上白朝会以昼。",
    "audio": "10.mp3"
  },
  {
    "text": "汤崩太子太丁未立而卒於是乃立太丁之弟外丙是为帝外丙。帝外丙即位三年崩立外丙之弟中壬是为帝中壬。帝中壬即位四年崩伊尹乃立太丁之子太甲。太甲成汤適长孙也是为帝太甲。帝太甲元年伊尹作伊训作肆命作徂后。",
    "audio": "11.mp3"
  },
  {
    "text": "帝太甲既立三年不明暴虐不遵汤法乱德於是伊尹放之於桐宫。三年伊尹摄行政当国以朝诸侯。",
    "audio": "12.mp3"
  },
  {
    "text": "帝太甲居桐宫三年悔过自责反善於是伊尹乃迎帝太甲而授之政。帝太甲修德诸侯咸归殷百姓以宁。伊尹嘉之乃作太甲训三篇襃帝太甲称太宗。",
    "audio": "13.mp3"
  },
  {
    "text": "太宗崩子沃丁立。帝沃丁之时伊尹卒。既葬伊尹於亳咎单遂训伊尹事作沃丁。",
    "audio": "14.mp3"
  },
  {
    "text": "沃丁崩弟太庚立是为帝太庚。帝太庚崩子帝小甲立。帝小甲崩弟雍己立是为帝雍己。殷道衰诸侯或不至。",
    "audio": "15.mp3"
  },
  {
    "text": "帝雍己崩弟太戊立是为帝太戊。帝太戊立伊陟为相。亳有祥桑穀共生於朝一暮大拱。帝太戊惧问伊陟。伊陟曰：“臣闻妖不胜德帝之政其有阙与？帝其修德。”太戊从之而祥桑枯死而去。伊陟赞言于巫咸。巫咸治王家有成作咸艾作太戊。帝太戊赞伊陟于庙言弗臣伊陟让作原命。殷复兴诸侯归之故称中宗。",
    "audio": "16.mp3"
  },
  {
    "text": "中宗崩子帝中丁立。帝中丁迁于隞。河亶甲居相。祖乙迁于邢。帝中丁崩弟外壬立是为帝外壬。仲丁书阙不具。帝外壬崩弟河亶甲立是为帝河亶甲。河亶甲时殷复衰。",
    "audio": "17.mp3"
  },
  {
    "text": "河亶甲崩子帝祖乙立。帝祖乙立殷复兴。巫贤任职。",
    "audio": "18.mp3"
  },
  {
    "text": "祖乙崩子帝祖辛立。帝祖辛崩弟沃甲立是为帝沃甲。帝沃甲崩立沃甲兄祖辛之子祖丁是为帝祖丁。帝祖丁崩立弟沃甲之子南庚是为帝南庚。帝南庚崩立帝祖丁之子阳甲是为帝阳甲。帝阳甲之时殷衰。",
    "audio": "19.mp3"
  },
  {
    "text": "自中丁以来废適而更立诸弟子弟子或争相代立比九世乱於是诸侯莫朝。",
    "audio": "20.mp3"
  },
  {
    "text": "帝阳甲崩弟盘庚立是为帝盘庚。帝盘庚之时殷已都河北盘庚渡河南复居成汤之故居乃五迁无定处。殷民咨胥皆怨不欲徙。盘庚乃告谕诸侯大臣曰：“昔高后成汤与尔之先祖俱定天下法则可修。舍而弗勉何以成德！”乃遂涉河南治亳行汤之政然後百姓由宁殷道复兴。诸侯来朝以其遵成汤之德也。",
    "audio": "21.mp3"
  },
  {
    "text": "帝盘庚崩弟小辛立是为帝小辛。帝小辛立殷复衰。百姓思盘庚乃作盘庚三篇。帝小辛崩弟小乙立是为帝小乙。",
    "audio": "22.mp3"
  },
  {
    "text": "帝小乙崩子帝武丁立。帝武丁即位思复兴殷而未得其佐。三年不言政事决定於冢宰以观国风。武丁夜梦得圣人名曰说。以梦所见视群臣百吏皆非也。於是乃使百工营求之野得说於傅险中。是时说为胥靡筑於傅险。见於武丁武丁曰是也。得而与之语果圣人举以为相殷国大治。故遂以傅险姓之号曰傅说。",
    "audio": "23.mp3"
  },
  {
    "text": "帝武丁祭成汤明日有飞雉登鼎耳而呴武丁惧。祖己曰：“王勿忧先修政事。”祖己乃训王曰：“唯天监下典厥义降年有永有不永非天夭民中绝其命。民有不若德不听罪天既附命正厥德乃曰其奈何。呜呼！王嗣敬民罔非天继常祀毋礼于弃道。”武丁修政行德天下咸驩殷道复兴。",
    "audio": "24.mp3"
  },
  {
    "text": "帝武丁崩子帝祖庚立。祖己嘉武丁之以祥雉为德立其庙为高宗遂作高宗肜日及训。",
    "audio": "25.mp3"
  },
  {
    "text": "帝祖庚崩弟祖甲立是为帝甲。帝甲淫乱殷复衰。",
    "audio": "26.mp3"
  },
  {
    "text": "帝甲崩子帝廪辛立。帝廪辛崩弟庚丁立是为帝庚丁。帝庚丁崩子帝武乙立。殷复去亳徙河北。",
    "audio": "27.mp3"
  },
  {
    "text": "帝武乙无道为偶人谓之天神。与之博令人为行。天神不胜乃僇辱之。为革囊盛血卬而射之命曰“射天”。武乙猎於河渭之间暴雷武乙震死。子帝太丁立。帝太丁崩子帝乙立。帝乙立殷益衰。",
    "audio": "28.mp3"
  },
  {
    "text": "帝乙长子曰微子启启母贱不得嗣。少子辛辛母正后辛为嗣。帝乙崩子辛立是为帝辛天下谓之纣。",
    "audio": "29.mp3"
  },
  {
    "text": "帝纣资辨捷疾闻见甚敏；材力过人手格猛兽；知足以距谏言足以饰非；矜人臣以能高天下以声以为皆出己之下。好酒淫乐嬖於妇人。爱妲己妲己之言是从。於是使师涓作新淫声北里之舞靡靡之乐。厚赋税以实鹿台之钱而盈钜桥之粟。益收狗马奇物充仞宫室。益广沙丘苑台多取野兽蜚鸟置其中。慢於鬼神。大勣乐戏於沙丘以酒为池县肉为林使男女倮相逐其间为长夜之饮。",
    "audio": "30.mp3"
  },
  {
    "text": "百姓怨望而诸侯有畔者於是纣乃重刑辟有砲格之法。以西伯昌、九侯、鄂侯为三公。九侯有好女入之纣。九侯女不憙淫纣怒杀之而醢九侯。鄂侯争之彊辨之疾并脯鄂侯。西伯昌闻之窃叹。崇侯虎知之以告纣纣囚西伯羑里。西伯之臣闳夭之徒求美女奇物善马以献纣纣乃赦西伯。西伯出而献洛西之地以请除砲格之刑。纣乃许之赐弓矢斧钺使得征伐为西伯。而用费中为政。费中善谀好利殷人弗亲。纣又用恶来。恶来善毁谗诸侯以此益疏。",
    "audio": "31.mp3"
  },
  {
    "text": "西伯归乃阴修德行善诸侯多叛纣而往归西伯。西伯滋大纣由是稍失权重。王子比干谏弗听。商容贤者百姓爱之纣废之。及西伯伐饥国灭之纣之臣祖伊闻之而咎周恐奔告纣曰：“天既讫我殷命假人元龟无敢知吉非先王不相我後人维王淫虐用自绝故天弃我不有安食不虞知天性不迪率典。今我民罔不欲丧曰‘天曷不降威大命胡不至’？今王其柰何？”纣曰：“我生不有命在天乎！”祖伊反曰：“纣不可谏矣。”西伯既卒周武王之东伐至盟津诸侯叛殷会周者八百。诸侯皆曰：“纣可伐矣。”武王曰：“尔未知天命。”乃复归。",
    "audio": "32.mp3"
  },
  {
    "text": "纣愈淫乱不止。微子数谏不听乃与大师、少师谋遂去。比干曰：“为人臣者不得不以死争。”乃强谏纣。纣怒曰：“吾闻圣人心有七窍。”剖比干观其心。箕子惧乃详狂为奴纣又囚之。殷之大师、少师乃持其祭乐器奔周。周武王於是遂率诸侯伐纣。纣亦兵距之牧野。甲子日纣兵败。纣走入登鹿台衣其宝玉衣赴火而死。周武王遂斩纣头县之白旗。杀妲己。释箕子之囚封比干之墓表商容之闾。封纣子武庚、禄父以续殷祀令修行盘庚之政。殷民大说。於是周武王为天子。其後世贬帝号号为王。而封殷後为诸侯属周。",
    "audio": "33.mp3"
  },
  {
    "text": "周武王崩武庚与管叔、蔡叔作乱成王命周公诛之而立微子於宋以续殷後焉。",
    "audio": "34.mp3"
  },
  {
    "text": "太史公曰：余以颂次契之事自成汤以来采於书诗。契为子姓其後分封以国为姓有殷氏、来氏、宋氏、空桐氏、稚氏、北殷氏、目夷氏。孔子曰殷路车为善而色尚白。",
    "audio": "35.mp3"
  },
  {
    "text": "简狄吞乙是为殷祖。玄王启商伊尹负俎。上开三面下献九主。旋师泰卷继相臣扈。迁嚣圮耿不常厥土。武乙无道祸因射天。帝辛淫乱拒谏贼贤。九侯见醢砲格兴焉。黄钺斯杖白旗是悬。哀哉琼室殷祀用迁！",
    "audio": "36.mp3"
  },
  {
    "text": "",
    "audio": "37.mp3"
  }
]