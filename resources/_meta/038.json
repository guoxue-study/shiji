[
  {
    "text": "# 宋微子世家"
  },
  {
    "text": "微子开者殷帝乙之子而帝纣之庶兄也。纣既立不明淫乱於政微子数谏纣不听。及祖伊以周西伯昌之修德灭璿国惧祸至以告纣。纣曰：“我生不有命在天乎？是何能为！”於是微子度纣终不可谏欲死之及去未能自决乃问於太师、少师曰：“殷不有治政不治四方。我祖遂陈於上殷既小大好草窃奸宄卿士师师非度皆有罪辜乃无维获小民乃并兴相为敌雠。今殷其典丧！若涉水无津涯。殷遂丧越至于今。”曰：“太师少师我其出往？吾家保于丧？今女无故告予颠跻如之何其？”太师若曰：“王子天笃下菑亡殷国乃毋畏畏不用老长。今殷民乃陋淫神祇之祀。今诚得治国国治身死不恨。为死终不得治不如去。”遂亡。",
    "audio": "1.mp3"
  },
  {
    "text": "箕子者纣亲戚也。纣始为象箸箕子叹曰：“彼为象箸必为玉桮；为桮则必思远方珍怪之物而御之矣。舆马宫室之渐自此始不可振也。”纣为淫泆箕子谏不听。人或曰：“可以去矣。”箕子曰：“为人臣谏不听而去是彰君之恶而自说於民吾不忍为也。”乃被详狂而为奴。遂隐而鼓琴以自悲故传之曰箕子操。",
    "audio": "2.mp3"
  },
  {
    "text": "王子比干者亦纣之亲戚也。见箕子谏不听而为奴则曰：“君有过而不以死争则百姓何辜！”乃直言谏纣。纣怒曰：“吾闻圣人之心有七窍信有诸乎？”乃遂杀王子比干刳视其心。",
    "audio": "3.mp3"
  },
  {
    "text": "微子曰：“父子有骨肉而臣主以义属。故父有过子三谏不听则随而号之；人臣三谏不听则其义可以去矣。”於是太师、少师乃劝微子去遂行。",
    "audio": "4.mp3"
  },
  {
    "text": "周武王伐纣克殷微子乃持其祭器造於军门肉袒面缚左牵羊右把茅膝行而前以告。於是武王乃释微子复其位如故。",
    "audio": "5.mp3"
  },
  {
    "text": "武王封纣子武庚禄父以续殷祀使管叔、蔡叔傅相之。",
    "audio": "6.mp3"
  },
  {
    "text": "武王既克殷访问箕子。",
    "audio": "7.mp3"
  },
  {
    "text": "武王曰：“於乎！维天阴定下民相和其居我不知其常伦所序。”",
    "audio": "8.mp3"
  },
  {
    "text": "箕子对曰：“在昔鲧堙鸿水汨陈其五行帝乃震怒不从鸿范九等常伦所斁。鲧则殛死禹乃嗣兴。天乃锡禹鸿范九等常伦所序。",
    "audio": "9.mp3"
  },
  {
    "text": "“初一曰五行；二曰五事；三曰八政；四曰五纪；五曰皇极；六曰三德；七曰稽疑；八曰庶徵；九曰乡用五福畏用六极。",
    "audio": "10.mp3"
  },
  {
    "text": "“五行：一曰水二曰火三曰木四曰金五曰土。水曰润下火曰炎上木曰曲直金曰从革土曰稼穑。润下作咸炎上作苦曲直作酸从革作辛稼穑作甘。",
    "audio": "11.mp3"
  },
  {
    "text": "“五事：一曰貌二曰言三曰视四曰听五曰思。貌曰恭言曰从视曰明听曰聪思曰睿。恭作肃从作治明作智聪作谋睿作圣。",
    "audio": "12.mp3"
  },
  {
    "text": "“八政：一曰食二曰货三曰祀四曰司空五曰司徒六曰司寇七曰宾八曰师。",
    "audio": "13.mp3"
  },
  {
    "text": "“五纪：一曰岁二曰月三曰日四曰星辰五曰历数。",
    "audio": "14.mp3"
  },
  {
    "text": "“皇极：皇建其有极敛时五福用傅锡其庶民维时其庶民于女极锡女保极。凡厥庶民毋有淫朋人毋有比德维皇作极。凡厥庶民有猷有为有守女则念之。不协于极不离于咎皇则受之。而安而色曰予所好德女则锡之福。时人斯其维皇之极。毋侮鳏寡而畏高明。人之有能有为使羞其行而国其昌。凡厥正人既富方穀。女不能使有好于而家时人斯其辜。于其毋好女虽锡之福其作女用咎。毋偏毋颇遵王之义。毋有作好遵王之道。毋有作恶遵王之路。毋偏毋党王道荡荡。毋党毋偏王道平平。毋反毋侧王道正直。会其有极归其有极。曰王极之傅言是夷是训于帝其顺。凡厥庶民极之傅言是顺是行以近天子之光。曰天子作民父母以为天下王。",
    "audio": "15.mp3"
  },
  {
    "text": "“三德：一曰正直二曰刚克三曰柔克。平康正直彊不友刚克内友柔克沈渐刚克高明柔克。维辟作福维辟作威维辟玉食。臣有作福作威玉食其害于而家凶于而国人用侧颇辟民用僭忒。",
    "audio": "16.mp3"
  },
  {
    "text": "“稽疑：择建立卜筮人。乃命卜筮曰雨曰济曰涕曰雾曰克曰贞曰悔凡七。卜五占之用二衍貣。立时人为卜筮三人占则从二人之言。女则有大疑谋及女心谋及卿士谋及庶人谋及卜筮。女则从龟从筮从卿士从庶民从是之谓大同而身其康彊而子孙其逢吉。女则从龟从筮从卿士逆庶民逆吉。卿士从龟从筮从女则逆庶民逆吉。庶民从龟从筮从女则逆卿士逆吉。女则从龟从筮逆卿士逆庶民逆作内吉作外凶。龟筮共违于人用静吉用作凶。",
    "audio": "17.mp3"
  },
  {
    "text": "“庶徵：曰雨曰阳曰奥曰寒曰风曰时。五者来备各以其序庶草繁庑。一极备凶。一极亡凶。曰休徵：曰肃时雨若曰治时旸若；曰知时奥若；曰谋时寒若；曰圣时风若。曰咎徵：曰僭常旸若；曰舒常奥若；曰急常寒若；曰雾常风若。王眚维岁师尹维日。岁月日时毋易百穀用成治用明畯民用章家用平康。日月岁时既易百穀用不成治用昏不明畯民用微家用不宁。庶民维星星有好风星有好雨。日月之行有冬有夏。月之从星则以风雨。",
    "audio": "18.mp3"
  },
  {
    "text": "“五福：一曰寿二曰富三曰康宁四曰攸好德五曰考终命。六极：一曰凶短折二曰疾三曰忧四曰贫五曰恶六曰弱。”",
    "audio": "19.mp3"
  },
  {
    "text": "於是武王乃封箕子於朝鲜而不臣也。",
    "audio": "20.mp3"
  },
  {
    "text": "其後箕子朝周过故殷虚感宫室毁坏生禾黍箕子伤之欲哭则不可欲泣为其近妇人乃作麦秀之诗以歌咏之。其诗曰：“麦秀渐渐兮禾黍油油。彼狡僮兮不与我好兮！”所谓狡童者纣也。殷民闻之皆为流涕。",
    "audio": "21.mp3"
  },
  {
    "text": "武王崩成王少周公旦代行政当国。管、蔡疑之乃与武庚作乱欲袭成王、周公。周公既承成王命诛武庚杀管叔放蔡叔乃命微子开代殷後奉其先祀作微子之命以申之国于宋。微子故能仁贤乃代武庚故殷之馀民甚戴爱之。",
    "audio": "22.mp3"
  },
  {
    "text": "微子开卒立其弟衍是为微仲。微仲卒子宋公稽立。宋公稽卒子丁公申立。丁公申卒子湣公共立。湣公共卒弟炀公熙立。炀公即位湣公子鲋祀弑炀公而自立曰“我当立”是为厉公。厉公卒子釐公举立。",
    "audio": "23.mp3"
  },
  {
    "text": "釐公十七年周厉王出奔彘。",
    "audio": "24.mp3"
  },
  {
    "text": "二十八年釐公卒子惠公琤立。惠公四年周宣王即位。三十年惠公卒子哀公立。哀公元年卒子戴公立。戴公二十九年周幽王为犬戎所杀秦始列为诸侯。",
    "audio": "25.mp3"
  },
  {
    "text": "三十四年戴公卒子武公司空立。武公生女为鲁惠公夫人生鲁桓公。十八年武公卒子宣公力立。",
    "audio": "26.mp3"
  },
  {
    "text": "宣公有太子与夷。十九年宣公病让其弟和曰：“父死子继兄死弟及天下通义也。我其立和。”和亦三让而受之。宣公卒弟和立是为穆公。",
    "audio": "27.mp3"
  },
  {
    "text": "穆公九年病召大司马孔父谓曰：“先君宣公舍太子与夷而立我我不敢忘。我死必立与夷也。”孔父曰：“群臣皆原立公子冯。”穆公曰：“毋立冯吾不可以负宣公。”於是穆公使冯出居于郑。八月庚辰穆公卒兄宣公子与夷立是为殇公。君子闻之曰：“宋宣公可谓知人矣立其弟以成义然卒其子复享之。",
    "audio": "28.mp3"
  },
  {
    "text": "殇公元年卫公子州吁弑其君完自立欲得诸侯使告於宋曰：“冯在郑必为乱可与我伐之。”宋许之与伐郑至东门而还。二年郑伐宋以报东门之役。其後诸侯数来侵伐。",
    "audio": "29.mp3"
  },
  {
    "text": "九年大司马孔父嘉妻好出道遇太宰华督督说目而观之。督利孔父妻乃使人宣言国中曰：“殇公即位十年耳而十一战民苦不堪皆孔父为之我且杀孔父以宁民。”是岁鲁弑其君隐公。十年华督攻杀孔父取其妻。殇公怒遂弑殇公而迎穆公子冯於郑而立之是为庄公。",
    "audio": "30.mp3"
  },
  {
    "text": "庄公元年华督为相。九年执郑之祭仲要以立突为郑君。祭仲许竟立突。十九年庄公卒子湣公捷立。",
    "audio": "31.mp3"
  },
  {
    "text": "湣公七年齐桓公即位。九年宋水鲁使臧文仲往吊水。湣公自罪曰：“寡人以不能事鬼神政不脩故水。”臧文仲善此言。此言乃公子子鱼教湣公也。",
    "audio": "32.mp3"
  },
  {
    "text": "十年夏宋伐鲁战於乘丘鲁生虏宋南宫万。宋人请万万归宋。十一年秋湣公与南宫万猎因博争行湣公怒辱之曰：“始吾敬若；今若鲁虏也。”万有力病此言遂以局杀湣公于蒙泽。大夫仇牧闻之以兵造公门。万搏牧牧齿著门阖死。因杀太宰华督乃更立公子游为君。诸公子饹萧公子御说饹亳。万弟南宫牛将兵围亳。冬萧及宋之诸公子共击杀南宫牛弑宋新君游而立湣公弟御说是为桓公。宋万饹陈。宋人请以赂陈。陈人使妇人饮之醇酒以革裹之归宋。宋人醢万也。",
    "audio": "33.mp3"
  },
  {
    "text": "桓公二年诸侯伐宋至郊而去。三年齐桓公始霸。二十三年迎卫公子毁於齐立之是为卫文公。文公女弟为桓公夫人。秦穆公即位。三十年桓公病太子兹甫让其庶兄目夷为嗣。桓公义太子意竟不听。三十一年春桓公卒太子兹甫立是为襄公。以其庶兄目夷为相。未葬而齐桓公会诸侯于葵丘襄公往会。",
    "audio": "34.mp3"
  },
  {
    "text": "襄公七年宋地霣星如雨与雨偕下；六鶂退蜚风疾也。",
    "audio": "35.mp3"
  },
  {
    "text": "八年齐桓公卒宋欲为盟会。十二年春宋襄公为鹿上之盟以求诸侯於楚楚人许之。公子目夷谏曰：“小国争盟祸也。”不听。秋诸侯会宋公盟于盂。目夷曰：“祸其在此乎？君欲已甚何以堪之！”於是楚执宋襄公以伐宋。冬会于亳以释宋公。子鱼曰：“祸犹未也。”十三年夏宋伐郑。子鱼曰：“祸在此矣。”秋楚伐宋以救郑。襄公将战子鱼谏曰：“天之弃商久矣不可。”冬十一月襄公与楚成王战于泓。楚人未济目夷曰：“彼众我寡及其未济击之。”公不听。已济未陈又曰：“可击。”公曰：“待其已陈。”陈成宋人击之。宋师大败襄公伤股。国人皆怨公。公曰：“君子不困人於?戹不鼓不成列。”子鱼曰：“兵以胜为功何常言与！必如公言即奴事之耳又何战为？”",
    "audio": "36.mp3"
  },
  {
    "text": "楚成王已救郑郑享之；去而取郑二姬以归。叔瞻曰：“成王无礼其不没乎？为礼卒於无别有以知其不遂霸也。”",
    "audio": "37.mp3"
  },
  {
    "text": "是年晋公子重耳过宋襄公以伤於楚欲得晋援厚礼重耳以马二十乘。",
    "audio": "38.mp3"
  },
  {
    "text": "十四年夏襄公病伤於泓而竟卒",
    "audio": "39.mp3"
  },
  {
    "text": "成公元年晋文公即位。三年倍楚盟亲晋以有德於文公也。四年楚成王伐宋宋告急於晋。五年晋文公救宋楚兵去。九年晋文公卒。十一年楚太子商臣弑其父成王代立。十六年秦穆公卒。",
    "audio": "40.mp3"
  },
  {
    "text": "十七年成公卒。成公弟御杀太子及大司马公孙固而自立为君。宋人共杀君御而立成公少子杵臼是为昭公。",
    "audio": "41.mp3"
  },
  {
    "text": "昭公四年宋败长翟缘斯於长丘。七年楚庄王即位。",
    "audio": "42.mp3"
  },
  {
    "text": "九年昭公无道国人不附。昭公弟鲍革贤而下士。先襄公夫人欲通於公子鲍不可乃助之施於国因大夫华元为右师。昭公出猎夫人王姬使卫伯攻杀昭公杵臼。弟鲍革立是为文公。",
    "audio": "43.mp3"
  },
  {
    "text": "文公元年晋率诸侯伐宋责以弑君。闻文公定立乃去。二年昭公子因文公母弟须与武、缪、戴、庄、桓之族为乱文公尽诛之出武、缪之族。",
    "audio": "44.mp3"
  },
  {
    "text": "四年春楚命郑伐宋。宋使华元将郑败宋囚华元。华元之将战杀羊以食士其御羊羹不及故怨驰入郑军故宋师败得囚华元。宋以兵车百乘文马四百匹赎华元。未尽入华元亡归宋。",
    "audio": "45.mp3"
  },
  {
    "text": "十四年楚庄王围郑。郑伯降楚楚复释之。",
    "audio": "46.mp3"
  },
  {
    "text": "十六年楚使过宋宋有前仇执楚使。九月楚庄王围宋。十七年楚以围宋五月不解宋城中急无食华元乃夜私见楚将子反。子反告庄王。王问：“城中何如？”曰：“析骨而炊易子而食。”庄王曰：“诚哉言！我军亦有二日粮。”以信故遂罢兵去。",
    "audio": "47.mp3"
  },
  {
    "text": "二十二年文公卒子共公瑕立。始厚葬。君子讥华元不臣矣。",
    "audio": "48.mp3"
  },
  {
    "text": "共公十年华元善楚将子重又善晋将栾书两盟晋楚。十三年共公卒。华元为右师鱼石为左师。司马唐山攻杀太子肥欲杀华元华元饹晋鱼石止之至河乃还诛唐山。乃立共公少子成是为平公。",
    "audio": "49.mp3"
  },
  {
    "text": "平公三年楚共王拔宋之彭城以封宋左师鱼石。四年诸侯共诛鱼石而归彭城於宋。三十五年楚公子围弑其君自立为灵王。四十四年平公卒子元公佐立。",
    "audio": "50.mp3"
  },
  {
    "text": "元公三年楚公子弃疾弑灵王自立为平王。八年宋火。十年元公毋信诈杀诸公子大夫华、向氏作乱。楚平王太子建来饹见诸华氏相攻乱建去如郑。十五年元公为鲁昭公避季氏居外为之求入鲁行道卒子景公头曼立。",
    "audio": "51.mp3"
  },
  {
    "text": "景公十六年鲁阳虎来饹已复去。二十五年孔子过宋宋司马桓魋恶之欲杀孔子孔子微服去。三十年曹倍宋又倍晋宋伐曹晋不救遂灭曹有之。三十六年齐田常弑简公。",
    "audio": "52.mp3"
  },
  {
    "text": "三十七年楚惠王灭陈。荧惑守心。心宋之分野也。景公忧之。司星子韦曰：“可移於相。”景公曰：“相吾之股肱。”曰：“可移於民。”景公曰：“君者待民。”曰：“可移於岁。”景公曰：“岁饥民困吾谁为君！”子韦曰：“天高听卑。君有君人之言三荧惑宜有动。”於是候之果徙三度。",
    "audio": "53.mp3"
  },
  {
    "text": "六十四年景公卒。宋公子特攻杀太子而自立是为昭公。昭公者元公之曾庶孙也。昭公父公孙纠纠父公子珰秦珰秦即元公少子也。景公杀昭公父纠故昭公怨杀太子而自立。",
    "audio": "54.mp3"
  },
  {
    "text": "昭公四十七年卒子悼公购由立。悼公八年卒子休公田立。休公田二十三年卒子辟公辟兵立。辟公三年卒子剔成立。剔成四十一年剔成弟偃攻袭剔成剔成败奔齐偃自立为宋君。",
    "audio": "55.mp3"
  },
  {
    "text": "君偃十一年自立为王。东败齐取五城；南败楚取地三百里；西败魏军乃与齐、魏为敌国。盛血以韦囊县而射之命曰“射天”。淫於酒妇人。群臣谏者辄射之。於是诸侯皆曰“桀宋”。“宋其复为纣所为不可不诛”。告齐伐宋。王偃立四十七年齐湣王与魏、楚伐宋杀王偃遂灭宋而三分其地。",
    "audio": "56.mp3"
  },
  {
    "text": "太史公曰：孔子称“微子去之箕子为之奴比干谏而死殷有三仁焉”。春秋讥宋之乱自宣公废太子而立弟国以不宁者十世。襄公之时修行仁义欲为盟主。其大夫正考父美之故追道契、汤、高宗殷所以兴作商颂。襄公既败於泓而君子或以为多伤中国阙礼义襃之也宋襄之有礼让也。",
    "audio": "57.mp3"
  },
  {
    "text": "殷有三仁微、箕纣亲。一囚一去不顾其身。颂美有客书称作宾。卒传冢嗣或叙彝伦。微仲之後世载忠勤。穆亦能让实为知人。伤泓之役有君无臣。偃号“桀宋”天之弃殷。",
    "audio": "58.mp3"
  },
  {
    "text": "",
    "audio": "59.mp3"
  }
]