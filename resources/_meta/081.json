[
  {
    "text": "# 廉颇蔺相如列传"
  },
  {
    "text": "廉颇者赵之良将也。赵惠文王十六年廉颇为赵将伐齐大破之取阳晋拜为上卿以勇气闻於诸侯。蔺相如者赵人也为赵宦者令缪贤舍人。",
    "audio": "1.mp3"
  },
  {
    "text": "赵惠文王时得楚和氏璧。秦昭王闻之使人遗赵王书原以十五城请易璧。赵王与大将军廉颇诸大臣谋：欲予秦秦城恐不可得徒见欺；欲勿予即患秦兵之来。计未定求人可使报秦者未得。宦者令缪贤曰：“臣舍人蔺相如可使。”王问：“何以知之？”对曰：“臣尝有罪窃计欲亡走燕臣舍人相如止臣曰：‘君何以知燕王？’臣语曰：‘臣尝从大王与燕王会境上燕王私握臣手曰“原结友”。以此知之故欲往。’相如谓臣曰：‘夫赵彊而燕弱而君幸於赵王故燕王欲结於君。今君乃亡赵走燕燕畏赵其势必不敢留君而束君归赵矣。君不如肉袒伏斧质请罪则幸得脱矣。’臣从其计大王亦幸赦臣。臣窃以为其人勇士有智谋宜可使。”於是王召见问蔺相如曰：“秦王以十五城请易寡人之璧可予不？”相如曰：“秦彊而赵弱不可不许。”",
    "audio": "2.mp3"
  },
  {
    "text": "王曰：“取吾璧不予我城柰何？”相如曰：“秦以城求璧而赵不许曲在赵。赵予璧而秦不予赵城曲在秦。均之二策宁许以负秦曲。”王曰：“谁可使者？”相如曰：“王必无人臣原奉璧往使。城入赵而璧留秦；城不入臣请完璧归赵。”赵王於是遂遣相如奉璧西入秦。",
    "audio": "3.mp3"
  },
  {
    "text": "秦王坐章台见相如相如奉璧奏秦王。秦王大喜传以示美人及左右左右皆呼万岁。相如视秦王无意偿赵城乃前曰：“璧有瑕请指示王。”王授璧相如因持璧卻立倚柱怒上冲冠谓秦王曰：“大王欲得璧使人书至赵王赵王悉召群臣议皆曰‘秦贪负其彊以空言求璧偿城恐不可得’。议不欲予秦璧。臣以为布衣之交尚不相欺况大国乎！且以一璧之故逆彊秦之驩不可。於是赵王乃斋戒五日使臣奉璧拜送书於庭。何者？严大国之威以修敬也。今臣至大王见臣列观礼节甚倨；得璧传之美人以戏弄臣。臣观大王无意偿赵王城邑故臣复取璧。大王必欲急臣臣头今与璧俱碎於柱矣！”相如持其璧睨柱欲以击柱。秦王恐其破璧乃辞谢固请召有司案图指从此以往十五都予赵。相如度秦王特以诈详为予赵城实不可得乃谓秦王曰：“和氏璧天下所共传宝也赵王恐不敢不献。",
    "audio": "4.mp3"
  },
  {
    "text": "赵王送璧时斋戒五日今大王亦宜斋戒五日设九宾於廷臣乃敢上璧。”秦王度之终不可彊夺遂许斋五日舍相如广成传。相如度秦王虽斋决负约不偿城乃使其从者衣褐怀其璧从径道亡归璧于赵。",
    "audio": "5.mp3"
  },
  {
    "text": "秦王斋五日後乃设九宾礼於廷引赵使者蔺相如。相如至谓秦王曰：“秦自缪公以来二十馀君未尝有坚明约束者也。臣诚恐见欺於王而负赵故令人持璧归间至赵矣。且秦彊而赵弱大王遣一介之使至赵赵立奉璧来。今以秦之彊而先割十五都予赵赵岂敢留璧而得罪於大王乎？臣知欺大王之罪当诛臣请就汤镬唯大王与群臣孰计议之。”秦王与群臣相视而嘻。左右或欲引相如去秦王因曰：“今杀相如终不能得璧也而绝秦赵之驩不如因而厚遇之使归赵赵王岂以一璧之故欺秦邪！”卒廷见相如毕礼而归之。",
    "audio": "6.mp3"
  },
  {
    "text": "相如既归赵王以为贤大夫使不辱於诸侯拜相如为上大夫。秦亦不以城予赵赵亦终不予秦璧。",
    "audio": "7.mp3"
  },
  {
    "text": "其後秦伐赵拔石城。明年复攻赵杀二万人。",
    "audio": "8.mp3"
  },
  {
    "text": "秦王使使者告赵王欲与王为好会於西河外渑池。赵王畏秦欲毋行。廉颇、蔺相如计曰：“王不行示赵弱且怯也。”赵王遂行相如从。廉颇送至境与王诀曰：“王行度道里会遇之礼毕还不过三十日。三十日不还则请立太子为王。以绝秦望。”王许之遂与秦王会渑池。秦王饮酒酣曰：“寡人窃闻赵王好音请奏瑟。”赵王鼓瑟。秦御史前书曰“某年月日秦王与赵王会饮令赵王鼓瑟”。蔺相如前曰：“赵王窃闻秦王善为秦声请奏盆鲊秦王以相娱乐。”秦王怒不许。於是相如前进鲊因跪请秦王。秦王不肯击鲊。相如曰：“五步之内相如请得以颈血溅大王矣！”左右欲刃相如相如张目叱之左右皆靡。於是秦王不怿为一击鲊。相如顾召赵御史书曰“某年月日秦王为赵王击鲊”。秦之群臣曰：“请以赵十五城为秦王寿”。",
    "audio": "9.mp3"
  },
  {
    "text": "蔺相如亦曰：“请以秦之咸阳为赵王寿。”秦王竟酒终不能加胜於赵。赵亦盛设兵以待秦秦不敢动。",
    "audio": "10.mp3"
  },
  {
    "text": "既罢归国以相如功大拜为上卿位在廉颇之右。廉颇曰：“我为赵将有攻城野战之大功而蔺相如徒以口舌为劳而位居我上且相如素贱人吾羞不忍为之下。”宣言曰：“我见相如必辱之。”相如闻不肯与会。相如每朝时常称病不欲与廉颇争列。已而相如出望见廉颇相如引车避匿。於是舍人相与谏曰：“臣所以去亲戚而事君者徒慕君之高义也。今君与廉颇同列廉君宣恶言而君畏匿之恐惧殊甚且庸人尚羞之况於将相乎！臣等不肖请辞去。”蔺相如固止之曰：“公之视廉将军孰与秦王？”曰：“不若也。”相如曰：“夫以秦王之威而相如廷叱之辱其群臣相如虽驽独畏廉将军哉？顾吾念之彊秦之所以不敢加兵於赵者徒以吾两人在也。今两虎共斗其势不俱生。吾所以为此者以先国家之急而後私雠也。”廉颇闻之肉袒负荆因宾客至蔺相如门谢罪。",
    "audio": "11.mp3"
  },
  {
    "text": "曰：“鄙贱之人不知将军宽之至此也。”卒相与驩为刎颈之交。",
    "audio": "12.mp3"
  },
  {
    "text": "是岁廉颇东攻齐破其一军。居二年廉颇复伐齐几拔之。後三年廉颇攻魏之防陵、安阳拔之。後四年蔺相如将而攻齐至平邑而罢。其明年赵奢破秦军阏与下。",
    "audio": "13.mp3"
  },
  {
    "text": "赵奢者赵之田部吏也。收租税而平原君家不肯出租奢以法治之杀平原君用事者九人。平原君怒将杀奢。奢因说曰：“君於赵为贵公子今纵君家而不奉公则法削法削则国弱国弱则诸侯加兵诸侯加兵是无赵也君安得有此富乎？以君之贵奉公如法则上下平上下平则国彊国彊则赵固而君为贵戚岂轻於天下邪？”平原君以为贤言之於王。王用之治国赋国赋大平民富而府库实。",
    "audio": "14.mp3"
  },
  {
    "text": "秦伐韩军於阏与。王召廉颇而问曰：“可救不？”对曰：“道远险狭难救。”又召乐乘而问焉乐乘对如廉颇言。又召问赵奢奢对曰：“其道远险狭譬之犹两鼠斗於穴中将勇者胜。”王乃令赵奢将救之。",
    "audio": "15.mp3"
  },
  {
    "text": "兵去邯郸三十里而令军中曰：“有以军事谏者死。”秦军军武安西秦军鼓譟勒兵武安屋瓦尽振。军中候有一人言急救武安赵奢立斩之。坚壁留二十八日不行复益增垒。秦间来入赵奢善食而遣之。间以报秦将秦将大喜曰：“夫去国三十里而军不行乃增垒阏与非赵地也。”赵奢既已遣秦间卷甲而趋之二日一夜至今善射者去阏与五十里而军。军垒成秦人闻之悉甲而至。军士许历请以军事谏赵奢曰：“内之。”许历曰：“秦人不意赵师至此其来气盛将军必厚集其阵以待之。不然必败。”赵奢曰：“请受令。”许历曰：“请就鈇质之诛。”赵奢曰：“胥後令邯郸。”许历复请谏曰：“先据北山上者胜後至者败。”赵奢许诺即万人趋之。秦兵後至争山不得上赵奢纵兵击之大破秦军。秦军解而走遂解阏与之围而归。",
    "audio": "16.mp3"
  },
  {
    "text": "赵惠文王赐奢号为马服君以许历为国尉。赵奢於是与廉颇、蔺相如同位。",
    "audio": "17.mp3"
  },
  {
    "text": "後四年赵惠文王卒子孝成王立。七年秦与赵兵相距长平时赵奢已死而蔺相如病笃赵使廉颇将攻秦秦数败赵军赵军固壁不战。秦数挑战廉颇不肯。赵王信秦之间。秦之间言曰：“秦之所恶独畏马服君赵奢之子赵括为将耳。”赵王因以括为将代廉颇。蔺相如曰：“王以名使括若胶柱而鼓瑟耳。括徒能读其父书传不知合变也。”赵王不听遂将之。",
    "audio": "18.mp3"
  },
  {
    "text": "赵括自少时学兵法言兵事以天下莫能当。尝与其父奢言兵事奢不能难然不谓善。括母问奢其故奢曰：“兵死地也而括易言之。使赵不将括即已若必将之破赵军者必括也。”及括将行其母上书言於王曰：“括不可使将。”王曰：“何以？”对曰：“始妾事其父时为将身所奉饭饮而进食者以十数所友者以百数大王及宗室所赏赐者尽以予军吏士大夫受命之日不问家事。今括一旦为将东向而朝军吏无敢仰视之者王所赐金帛归藏於家而日视便利田宅可买者买之。王以为何如其父？父子异心原王勿遣。”王曰：“母置之吾已决矣。”括母因曰：“王终遣之即有如不称妾得无随坐乎？”王许诺。",
    "audio": "19.mp3"
  },
  {
    "text": "赵括既代廉颇悉更约束易置军吏。秦将白起闻之纵奇兵详败走而绝其粮道分断其军为二士卒离心。四十馀日军饿赵括出锐卒自博战秦军射杀赵括。括军败数十万之众遂降秦秦悉阬之。赵前後所亡凡四十五万。明年秦兵遂围邯郸岁馀几不得脱。赖楚、魏诸侯来救乃得解邯郸之围。赵王亦以括母先言竟不诛也。",
    "audio": "20.mp3"
  },
  {
    "text": "自邯郸围解五年而燕用栗腹之谋曰“赵壮者尽於长平其孤未壮”举兵击赵。赵使廉颇将击大破燕军於鄗杀栗腹遂围燕。燕割五城请和乃听之。赵以尉文封廉颇为信平君为假相国。",
    "audio": "21.mp3"
  },
  {
    "text": "廉颇之免长平归也失势之时故客尽去。及复用为将客又复至。廉颇曰：“客退矣！”客曰：“吁！君何见之晚也？夫天下以市道交君有势我则从君君无势则去此固其理也有何怨乎？”居六年赵使廉颇伐魏之繁阳拔之。",
    "audio": "22.mp3"
  },
  {
    "text": "赵孝成王卒子悼襄王立使乐乘代廉颇。廉颇怒攻乐乘乐乘走。廉颇遂奔魏之大梁。其明年赵乃以李牧为将而攻燕拔武遂、方城。",
    "audio": "23.mp3"
  },
  {
    "text": "廉颇居梁久之魏不能信用。赵以数困於秦兵赵王思复得廉颇廉颇亦思复用於赵。赵王使使者视廉颇尚可用否。廉颇之仇郭开多与使者金令毁之。赵使者既见廉颇廉颇为之一饭斗米肉十斤被甲上马以示尚可用。赵使还报王曰：“廉将军虽老尚善饭然与臣坐顷之三遗矢矣。”赵王以为老遂不召。",
    "audio": "24.mp3"
  },
  {
    "text": "楚闻廉颇在魏阴使人迎之。廉颇一为楚将无功曰：“我思用赵人。”廉颇卒死于寿春。",
    "audio": "25.mp3"
  },
  {
    "text": "李牧者赵之北边良将也。常居代雁门备匈奴。以便宜置吏市租皆输入莫府为士卒费。日击数牛飨士习射骑谨烽火多间谍厚遇战士。为约曰：“匈奴即入盗急入收保有敢捕虏者斩。”匈奴每入烽火谨辄入收保不敢战。如是数岁亦不亡失。然匈奴以李牧为怯虽赵边兵亦以为吾将怯。赵王让李牧李牧如故。赵王怒召之使他人代将。",
    "audio": "26.mp3"
  },
  {
    "text": "岁馀匈奴每来出战。出战数不利失亡多边不得田畜。复请李牧。牧杜门不出固称疾。赵王乃复彊起使将兵。牧曰：“王必用臣臣如前乃敢奉令。”王许之。",
    "audio": "27.mp3"
  },
  {
    "text": "李牧至如故约。匈奴数岁无所得。终以为怯。边士日得赏赐而不用皆原一战。於是乃具选车得千三百乘选骑得万三千匹百金之士五万人彀者十万人悉勒习战。大纵畜牧人民满野。匈奴小入详北不胜以数千人委之。单于闻之大率众来入。李牧多为奇陈张左右翼击之大破杀匈奴十馀万骑。灭襜褴破东胡降林胡单于奔走。其後十馀岁匈奴不敢近赵边城。",
    "audio": "28.mp3"
  },
  {
    "text": "赵悼襄王元年廉颇既亡入魏赵使李牧攻燕拔武遂、方城。居二年庞暖破燕军杀剧辛。後七年秦破杀赵将扈辄於武遂斩十万。赵乃以李牧为大将军击秦军於宜安大破秦军走秦将桓齮。封李牧为武安君。居三年秦攻番吾李牧击破秦军南距韩、魏。",
    "audio": "29.mp3"
  },
  {
    "text": "赵王迁七年秦使王翦攻赵赵使李牧、司马尚御之。秦多与赵王宠臣郭开金为反间言李牧、司马尚欲反。赵王乃使赵葱及齐将颜聚代李牧。李牧不受命赵使人微捕得李牧斩之。废司马尚。後三月王翦因急击赵大破杀赵葱虏赵王迁及其将颜聚遂灭赵。",
    "audio": "30.mp3"
  },
  {
    "text": "太史公曰：知死必勇非死者难也处死者难。方蔺相如引璧睨柱及叱秦王左右势不过诛然士或怯懦而不敢。相如一奋其气威信敌国退而让颇名重太山其处智勇可谓兼之矣！",
    "audio": "31.mp3"
  },
  {
    "text": "清梠凛凛壮气熊熊。各竭诚义递为雌雄。和璧聘返渑池好通。负荆知惧屈节推工。安边定策颇、牧之功。",
    "audio": "32.mp3"
  },
  {
    "text": "",
    "audio": "33.mp3"
  }
]