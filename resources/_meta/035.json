[
  {
    "text": "# 管蔡世家"
  },
  {
    "text": "管叔鲜、蔡叔度者周文王子而武王弟也。武王同母兄弟十人。母曰太姒文王正妃也。其长子曰伯邑考次曰武王次曰管叔鲜次曰周公旦次曰蔡叔度次曰曹叔振铎次曰成叔武次曰霍叔处次曰康叔封次曰厓季载。厓季载最少。同母昆弟十人唯、旦贤左右辅文王故文王舍伯邑考而以为太子。及文王崩而立是为武王。伯邑考既已前卒矣。",
    "audio": "1.mp3"
  },
  {
    "text": "武王已克殷纣平天下封功臣昆弟。於是封叔鲜於管封叔度於蔡：二人相纣子武庚禄父治殷遗民。封叔旦於鲁而相周为周公。封叔振铎於曹封叔武於成封叔处於霍。康叔封、厓季载皆少未得封。",
    "audio": "2.mp3"
  },
  {
    "text": "武王既崩成王少周公旦专王室。管叔、蔡叔疑周公之为不利於成王乃挟武庚以作乱。周公旦承成王命伐诛武庚杀管叔而放蔡叔迁之与车十乘徒七十人从。而分殷馀民为二：其一封微子启於宋以续殷祀；其一封康叔为卫君是为卫康叔。封季载於厓。厓季、康叔皆有驯行於是周公举康叔为周司寇厓季为周司空以佐成王治皆有令名於天下。",
    "audio": "3.mp3"
  },
  {
    "text": "蔡叔度既迁而死。其子曰胡胡乃改行率德驯善。周公闻之而举胡以为鲁卿士鲁国治。於是周公言於成王复封胡於蔡以奉蔡叔之祀是为蔡仲。馀五叔皆就国无为天子吏者。",
    "audio": "4.mp3"
  },
  {
    "text": "蔡仲卒子蔡伯荒立。蔡伯荒卒子宫侯立。宫侯卒子厉侯立。厉侯卒子武侯立。武侯之时周厉王失国奔彘共和行政诸侯多叛周。",
    "audio": "5.mp3"
  },
  {
    "text": "武侯卒子夷侯立。夷侯十一年周宣王即位。二十八年夷侯卒子釐侯所事立。",
    "audio": "6.mp3"
  },
  {
    "text": "釐侯三十九年周幽王为犬戎所杀周室卑而东徙。秦始得列为诸侯。",
    "audio": "7.mp3"
  },
  {
    "text": "四十八年釐侯卒子共侯兴立。共侯二年卒子戴侯立。戴侯十年卒子宣侯措父立。",
    "audio": "8.mp3"
  },
  {
    "text": "宣侯二十八年鲁隐公初立。三十五年宣侯卒子桓侯封人立。桓侯三年鲁弑其君隐公。二十年桓侯卒弟哀侯献舞立。",
    "audio": "9.mp3"
  },
  {
    "text": "哀侯十一年初哀侯娶陈息侯亦娶陈。息夫人将归过蔡蔡侯不敬。息侯怒请楚文王：“来伐我我求救於蔡蔡必来楚因击之可以有功。”楚文王从之虏蔡哀侯以归。哀侯留九岁死於楚。凡立二十年卒。蔡人立其子肸是为缪侯。",
    "audio": "10.mp3"
  },
  {
    "text": "缪侯以其女弟为齐桓公夫人。十八年齐桓公与蔡女戏船中夫人荡舟桓公止之不止公怒归蔡女而不绝也。蔡侯怒嫁其弟。齐桓公怒伐蔡；蔡溃遂虏缪侯南至楚邵陵。已而诸侯为蔡谢齐齐侯归蔡侯。二十九年缪侯卒子庄侯甲午立。",
    "audio": "11.mp3"
  },
  {
    "text": "庄侯三年齐桓公卒。十四年晋文公败楚於城濮。二十年楚太子商臣弑其父成王代立。二十五年秦穆公卒。三十三年楚庄王即位。三十四年庄侯卒子文侯申立。",
    "audio": "12.mp3"
  },
  {
    "text": "文侯十四年楚庄王伐陈杀夏徵舒。十五年楚围郑郑降楚楚复醳之。二十年文侯卒子景侯固立。",
    "audio": "13.mp3"
  },
  {
    "text": "景侯元年楚庄王卒。四十九年景侯为太子般娶妇於楚而景侯通焉。太子弑景侯而自立是为灵侯。",
    "audio": "14.mp3"
  },
  {
    "text": "灵侯二年楚公子围弑其王郏敖而自立为灵王。九年陈司徒招弑其君哀公。楚使公子弃疾灭陈而有之。十二年楚灵王以灵侯弑其父诱蔡灵侯于申伏甲饮之醉而杀之刑其士卒七十人。令公子弃疾围蔡。十一月灭蔡使弃疾为蔡公。",
    "audio": "15.mp3"
  },
  {
    "text": "楚灭蔡三岁楚公子弃疾弑其君灵王代立为平王。平王乃求蔡景侯少子庐立之是为平侯。是年楚亦复立陈。楚平王初立欲亲诸侯故复立陈、蔡後。",
    "audio": "16.mp3"
  },
  {
    "text": "平侯九年卒灵侯般之孙东国攻平侯子而自立是为悼侯。悼侯父曰隐太子友。隐太子友者灵侯之太子平侯立而杀隐太子故平侯卒而隐太子之子东国攻平侯子而代立是为悼侯。悼侯三年卒弟昭侯申立。",
    "audio": "17.mp3"
  },
  {
    "text": "昭侯十年朝楚昭王持美裘二献其一於昭王而自衣其一。楚相子常欲之不与。子常谗蔡侯留之楚三年。蔡侯知之乃献其裘於子常；子常受之乃言归蔡侯。蔡侯归而之晋请与晋伐楚。",
    "audio": "18.mp3"
  },
  {
    "text": "十三年春与卫灵公会邵陵。蔡侯私於周苌弘以求长於卫；卫使史?言康叔之功德乃长卫。夏为晋灭沈楚怒攻蔡。蔡昭侯使其子为质於吴以共伐楚。冬与吴王阖闾遂破楚入郢。蔡怨子常子常恐奔郑。十四年吴去而楚昭王复国。十六年楚令尹为其民泣以谋蔡蔡昭侯惧。二十六年孔子如蔡。楚昭王伐蔡蔡恐告急於吴。吴为蔡远约迁以自近易以相救；昭侯私许不与大夫计。吴人来救蔡因迁蔡于州来。二十八年昭侯将朝于吴大夫恐其复迁乃令贼利杀昭侯；已而诛贼利以解过而立昭侯子朔是为成侯。",
    "audio": "19.mp3"
  },
  {
    "text": "成侯四年宋灭曹。十年齐田常弑其君简公。十三年楚灭陈。十九年成侯卒子声侯产立。声侯十五年卒子元侯立。元侯六年卒子侯齐立。",
    "audio": "20.mp3"
  },
  {
    "text": "侯齐四年楚惠王灭蔡蔡侯齐亡蔡遂绝祀。後陈灭三十三年。",
    "audio": "21.mp3"
  },
  {
    "text": "伯邑考其後不知所封。武王其後为周有本纪言。管叔鲜作乱诛死无後。周公旦其後为鲁有世家言。蔡叔度其後为蔡有世家言。曹叔振铎有後为曹有世家言。成叔武其後世无所见。霍叔处其後晋献公时灭霍。康叔封其後为卫有世家言。厓季载其後世无所见。",
    "audio": "22.mp3"
  },
  {
    "text": "太史公曰：管蔡作乱无足载者。然周武王崩成王少天下既疑赖同母之弟成叔、厓季之属十人为辅拂是以诸侯卒宗周故附之世家言。",
    "audio": "23.mp3"
  },
  {
    "text": "曹叔振铎者周武王弟也。武王已克殷纣封叔振铎於曹。",
    "audio": "24.mp3"
  },
  {
    "text": "叔振铎卒子太伯脾立。太伯卒子仲君平立。仲君平卒子宫伯侯立。宫伯侯卒子孝伯云立。孝伯云卒子夷伯喜立。",
    "audio": "25.mp3"
  },
  {
    "text": "夷伯二十三年周厉王奔于彘。",
    "audio": "26.mp3"
  },
  {
    "text": "三十年卒弟幽伯彊立。幽伯九年弟苏杀幽伯代立是为戴伯。戴伯元年周宣王已立三岁。三十年戴伯卒子惠伯兕立。",
    "audio": "27.mp3"
  },
  {
    "text": "惠伯二十五年周幽王为犬戎所杀因东徙益卑诸侯畔之。秦始列为诸侯。",
    "audio": "28.mp3"
  },
  {
    "text": "三十六惠伯卒子石甫立其弟武杀之代立是为缪公。缪公三年卒子桓公终生立。",
    "audio": "29.mp3"
  },
  {
    "text": "桓公三十五年鲁隐公立。四十五年鲁弑其君隐公。四十六年宋华父督弑其君殇公及孔父。五十五年桓公卒子庄公夕姑立。",
    "audio": "30.mp3"
  },
  {
    "text": "庄公二十三年齐桓公始霸。",
    "audio": "31.mp3"
  },
  {
    "text": "三十一年庄公卒子釐公夷立。釐公九年卒子昭公班立。昭公六年齐桓公败蔡遂至楚召陵。九年昭公卒子共公襄立。",
    "audio": "32.mp3"
  },
  {
    "text": "共公十六年初晋公子重耳其亡过曹曹君无礼欲观其骈胁。釐负羁谏不听私善於重耳。二十一年晋文公重耳伐曹虏共公以归令军毋入釐负羁之宗族闾。或说晋文公曰：“昔齐桓公会诸侯复异姓；今君囚曹君灭同姓何以令於诸侯？”晋乃复归共公。",
    "audio": "33.mp3"
  },
  {
    "text": "二十五年晋文公卒。三十五年共公卒子文公寿立。文公二十三年卒子宣公彊立。宣公十七年卒弟成公负刍立。",
    "audio": "34.mp3"
  },
  {
    "text": "成公三年晋厉公伐曹虏成公以归已复释之。五年晋栾书、中行偃使程滑弑其君厉公。二十三年成公卒子武公胜立。武公二十六年楚公子弃疾弑其君灵王代立。二十七年武公卒子平公立。平公四年卒子悼公午立。是岁宋、卫、陈、郑皆火。",
    "audio": "35.mp3"
  },
  {
    "text": "悼公八年宋景公立。九年悼公朝于宋宋囚之；曹立其弟野是为声公。悼公死於宋归葬。",
    "audio": "36.mp3"
  },
  {
    "text": "声公五年平公弟通弑声公代立是为隐公。隐公四年声公弟露弑隐公代立是为靖公。靖公四年卒子伯阳立。",
    "audio": "37.mp3"
  },
  {
    "text": "伯阳三年国人有梦众君子立于社宫谋欲亡曹；曹叔振铎止之请待公孙彊许之。旦求之曹无此人。梦者戒其子曰：“我亡尔闻公孙彊为政必去曹无离曹祸。”及伯阳即位好田弋之事。六年曹野人公孙彊亦好田弋获白雁而献之且言田弋之说因访政事。伯阳大说之有宠使为司城以听政。梦者之子乃亡去。",
    "audio": "38.mp3"
  },
  {
    "text": "公孙彊言霸说於曹伯。十四年曹伯从之乃背晋干宋。宋景公伐之晋人不救。十五年宋灭曹执曹伯阳及公孙彊以归而杀之。曹遂绝其祀。",
    "audio": "39.mp3"
  },
  {
    "text": "太史公曰：余寻曹共公之不用僖负羁乃乘轩者三百人知唯德之不建。及振铎之梦岂不欲引曹之祀者哉？如公孙彊不脩厥政叔铎之祀忽诸。",
    "audio": "40.mp3"
  },
  {
    "text": "武王之弟管、蔡及霍。周公居相流言是作。狼跋致艰鸱鸮讨恶。胡能改行克复其爵。献舞执楚遇息礼薄。穆侯虏齐荡舟乖谑。曹共轻晋负羁先觉。伯阳梦社祚倾振铎。",
    "audio": "41.mp3"
  },
  {
    "text": "",
    "audio": "42.mp3"
  }
]