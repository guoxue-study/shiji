[
  {
    "text": "# 赵世家"
  },
  {
    "text": "赵氏之先与秦共祖。至中衍为帝大戊御。其後世蜚廉有子二人而命其一子曰恶来事纣为周所杀其後为秦。恶来弟曰季胜其後为赵。",
    "audio": "1.mp3"
  },
  {
    "text": "季胜生孟增。孟增幸於周成王是为宅皋狼。皋狼生衡父衡父生造父。造父幸於周缪王。造父取骥之乘匹与桃林盗骊、骅骝、绿耳献之缪王。缪王使造父御西巡狩见西王母乐之忘归。而徐偃王反缪王日驰千里马攻徐偃王大破之。乃赐造父以赵城由此为赵氏。",
    "audio": "2.mp3"
  },
  {
    "text": "自造父已下六世至奄父曰公仲周宣王时伐戎为御。及千亩战奄父脱宣王。奄父生叔带。叔带之时周幽王无道去周如晋事晋文侯始建赵氏于晋国。",
    "audio": "3.mp3"
  },
  {
    "text": "自叔带以下赵宗益兴五世而至赵夙。",
    "audio": "4.mp3"
  },
  {
    "text": "赵夙晋献公之十六年伐霍、魏、耿而赵夙为将伐霍。霍公求饹齐。晋大旱卜之曰“霍太山为祟”。使赵夙召霍君於齐复之以奉霍太山之祀晋复穰。晋献公赐赵夙耿。",
    "audio": "5.mp3"
  },
  {
    "text": "夙生共孟当鲁闵公之元年也。共孟生赵衰字子馀。",
    "audio": "6.mp3"
  },
  {
    "text": "赵衰卜事晋献公及诸公子莫吉；卜事公子重耳吉即事重耳。重耳以骊姬之乱亡奔翟赵衰从。翟伐廧咎如得二女翟以其少女妻重耳长女妻赵衰而生盾。初重耳在晋时赵衰妻亦生赵同、赵括、赵婴齐。赵衰从重耳出亡凡十九年得反国。重耳为晋文公赵衰为原大夫居原任国政。文公所以反国及霸多赵衰计策语在晋事中。",
    "audio": "7.mp3"
  },
  {
    "text": "赵衰既反晋晋之妻固要迎翟妻而以其子盾为適嗣晋妻三子皆下事之。晋襄公之六年而赵衰卒谥为成季。赵盾代成季任国政二年而晋襄公卒太子夷皋年少。盾为国多难欲立襄公弟雍。雍时在秦使使迎之。太子母日夜啼泣顿谓赵盾曰：“先君何罪释其適子而更求君？”赵盾患之恐其宗与大夫袭诛之乃遂立太子是为灵公兵距所迎襄公弟於秦者。灵公既立赵盾益专国政。",
    "audio": "8.mp3"
  },
  {
    "text": "灵公立十四年益骄。赵盾骤谏灵公弗听。及食熊蹯胹不熟杀宰人持其尸出赵盾见之。灵公由此惧欲杀盾。盾素仁爱人尝所食桑下饿人反扞救盾盾以得亡。未出境而赵穿弑灵公而立襄公弟黑臀是为成公。赵盾复反任国政。君子讥盾“为正卿亡不出境反不讨贼”故太史书曰“赵盾弑其君”。晋景公时而赵盾卒谥为宣孟子朔嗣。",
    "audio": "9.mp3"
  },
  {
    "text": "赵朔晋景公之三年朔为晋将下军救郑与楚庄王战河上。朔娶晋成公姊为夫人。",
    "audio": "10.mp3"
  },
  {
    "text": "晋景公之三年大夫屠岸贾欲诛赵氏。初赵盾在时梦见叔带持要而哭甚悲；已而笑拊手且歌。盾卜之兆绝而後好。赵史援占之曰：“此梦甚恶非君之身乃君之子然亦君之咎。至孙赵将世益衰。”屠岸贾者始有宠於灵公及至於景公而贾为司寇将作难乃治灵公之贼以致赵盾遍告诸将曰：“盾虽不知犹为贼。以臣弑君子孙在朝何以惩罪？请诛之。”韩厥曰：“灵公遇贼赵盾在外吾先君以为无罪故不诛。今诸君将诛其後是非先君之意而今妄诛。妄诛谓之乱。臣有大事而君不闻是无君也。”屠岸贾不听。韩厥告赵朔趣亡。朔不肯曰：“子必不绝赵祀朔死不恨。”韩厥许诺称疾不出。贾不请而擅与诸将攻赵氏於下宫杀赵朔、赵同、赵括、赵婴齐皆灭其族。",
    "audio": "11.mp3"
  },
  {
    "text": "赵朔妻成公姊有遗腹走公宫匿。赵朔客曰公孙杵臼杵臼谓朔友人程婴曰：“胡不死？”程婴曰：“朔之妇有遗腹若幸而男吾奉之；即女也吾徐死耳。”居无何而朔妇免身生男。屠岸贾闻之索於宫中。夫人置兒绔中祝曰：“赵宗灭乎若号；即不灭若无声。”及索兒竟无声。已脱程婴谓公孙杵臼曰：“今一索不得後必且复索之柰何？”公孙杵臼曰：“立孤与死孰难？”程婴曰：“死易立孤难耳。”公孙杵臼曰：“赵氏先君遇子厚子彊为其难者吾为其易者请先死。”乃二人谋取他人婴兒负之衣以文葆匿山中。程婴出谬谓诸将军曰：“婴不肖不能立赵孤。谁能与我千金吾告赵氏孤处。”诸将皆喜许之师随程婴攻公孙杵臼。杵臼谬曰：“小人哉程婴！昔下宫之难不能死与我谋匿赵氏孤兒今又卖我。",
    "audio": "12.mp3"
  },
  {
    "text": "纵不能立而忍卖之乎！”抱兒呼曰：“天乎天乎！赵氏孤兒何罪？请活之独杀杵臼可也。”诸将不许遂杀杵臼与孤兒。诸将以为赵氏孤兒良已死皆喜。然赵氏真孤乃反在程婴卒与俱匿山中。",
    "audio": "13.mp3"
  },
  {
    "text": "居十五年晋景公疾卜之大业之後不遂者为祟。景公问韩厥厥知赵孤在乃曰：“大业之後在晋绝祀者其赵氏乎？夫自中衍者皆嬴姓也。中衍人面鸟噣降佐殷帝大戊及周天子皆有明德。下及幽厉无道而叔带去周適晋事先君文侯至于成公世有立功未尝绝祀。今吾君独灭赵宗国人哀之故见龟策。唯君图之。”景公问：“赵尚有後子孙乎？”韩厥具以实告。於是景公乃与韩厥谋立赵孤兒召而匿之宫中。诸将入问疾景公因韩厥之众以胁诸将而见赵孤。赵孤名曰武。诸将不得已乃曰：“昔下宫之难屠岸贾为之矫以君命并命群臣。非然孰敢作难！微君之疾群臣固且请立赵後。今君有命群臣之原也。”於是召赵武、程婴遍拜诸将遂反与程婴、赵武攻屠岸贾灭其族。复与赵武田邑如故。",
    "audio": "14.mp3"
  },
  {
    "text": "及赵武冠为成*人程婴乃辞诸大夫谓赵武曰：“昔下宫之难皆能死。我非不能死我思立赵氏之後。今赵武既立为成*人复故位我将下报赵宣孟与公孙杵臼。”赵武啼泣顿固请曰：“武原苦筋骨以报子至死而子忍去我死乎！”程婴曰：“不可。彼以我为能成事故先我死；今我不报是以我事为不成。”遂自杀。赵武服齐衰三年为之祭邑春秋祠之世世勿绝。",
    "audio": "15.mp3"
  },
  {
    "text": "赵氏复位十一年而晋厉公杀其大夫三郤。栾书畏及乃遂弑其君厉公更立襄公曾孙周是为悼公。晋由此大夫稍彊。",
    "audio": "16.mp3"
  },
  {
    "text": "赵武续赵宗二十七年晋平公立。平公十二年而赵武为正卿。十三年吴延陵季子使於晋曰：“晋国之政卒归於赵武子、韩宣子、魏献子之後矣。”赵武死谥为文子。",
    "audio": "17.mp3"
  },
  {
    "text": "文子生景叔。景叔之时齐景公使晏婴於晋晏婴与晋叔向语。婴曰：“齐之政後卒归田氏。”叔向亦曰：“晋国之政将归六卿。六卿侈矣而吾君不能恤也。”",
    "audio": "18.mp3"
  },
  {
    "text": "赵景叔卒生赵鞅是为简子。",
    "audio": "19.mp3"
  },
  {
    "text": "赵简子在位晋顷公之九年简子将合诸侯戍于周。其明年入周敬王于周辟弟子朝之故也。",
    "audio": "20.mp3"
  },
  {
    "text": "晋顷公之十二年六卿以法诛公族祁氏、羊舌氏分其邑为十县六卿各令其族为之大夫。晋公室由此益弱。",
    "audio": "21.mp3"
  },
  {
    "text": "後十三年鲁贼臣阳虎来奔赵简子受赂厚遇之。",
    "audio": "22.mp3"
  },
  {
    "text": "赵简子疾五日不知人大夫皆惧。医扁鹊视之出董安于问。扁鹊曰：“血脉治也而何怪！在昔秦缪公尝如此七日而寤。寤之日告公孙支与子舆曰：‘我之帝所甚乐。吾所以久者適有学也。帝告我：“晋国将大乱五世不安；其後将霸未老而死；霸者之子且令而国男女无别。”’公孙支书而藏之秦谶於是出矣。献公之乱文公之霸而襄公败秦师於殽而归纵淫此子之所闻。今主君之疾与之同不出三日疾必间间必有言也。”",
    "audio": "23.mp3"
  },
  {
    "text": "居二日半简子寤。语大夫曰：“我之帝所甚乐与百神游於钧天广乐九奏万舞不类三代之乐其声动人心。有一熊欲来援我帝命我射之中熊熊死。又有一罴来我又射之中罴罴死。帝甚喜赐我二笥皆有副。吾见兒在帝侧帝属我一翟犬曰：‘及而子之壮也以赐之。’帝告我：‘晋国且世衰七世而亡嬴姓将大败周人於范魁之西而亦不能有也。今余思虞舜之勋適余将以其胄女孟姚配而七世之孙。’”董安于受言而书藏之。以扁鹊言告简子简子赐扁鹊田四万亩。",
    "audio": "24.mp3"
  },
  {
    "text": "他日简子出有人当道辟之不去从者怒将刃之。当道者曰：“吾欲有谒於主君。”从者以闻。简子召之曰：“譆吾有所见子晣也。”当道者曰：“屏左右原有谒。”简子屏人。当道者曰：“主君之疾臣在帝侧。”简子曰：“然有之。子之见我我何为？”当道者曰：“帝令主君射熊与罴皆死。”简子曰：“是且何也？”当道者曰：“晋国且有大难主君之。帝令主君灭二卿夫熊与罴皆其祖也。”简子曰：“帝赐我二笥皆有副何也？”当道者曰：“主君之子将克二国於翟皆子姓也。”简子曰：“吾见兒在帝侧帝属我一翟犬曰‘及而子之长以赐之’。夫兒何谓以赐翟犬？”当道者曰：“兒主君之子也。翟犬者代之先也。主君之子且必有代。及主君之後嗣且有革政而胡服并二国於翟。”简子问其姓而延之以官。当道者曰：“臣野人致帝命耳。”遂不见。",
    "audio": "25.mp3"
  },
  {
    "text": "简子书藏之府。",
    "audio": "26.mp3"
  },
  {
    "text": "异日姑布子卿见简子简子遍召诸子相之。子卿曰：“无为将军者。”简子曰：“赵氏其灭乎？”子卿曰：“吾尝见一子於路殆君之子也。”简子召子毋恤。毋恤至则子卿起曰：“此真将军矣！”简子曰：“此其母贱翟婢也奚道贵哉？”子卿曰：“天所授虽贱必贵。”自是之後简子尽召诸子与语毋恤最贤。简子乃告诸子曰：“吾藏宝符於常山上先得者赏。”诸子驰之常山上求无所得。毋恤还曰：“已得符矣。”简子曰：“奏之。”毋恤曰：“从常山上临代代可取也。”简子於是知毋恤果贤乃废太子伯鲁而以毋恤为太子。",
    "audio": "27.mp3"
  },
  {
    "text": "後二年晋定公之十四年范、中行作乱。明年春简子谓邯郸大夫午曰：“归我卫士五百家吾将置之晋阳。”午许诺归而其父兄不听倍言。赵鞅捕午囚之晋阳。乃告邯郸人曰：“我私有诛午也诸君欲谁立？”遂杀午。赵稷、涉宾以邯郸反。晋君使籍秦围邯郸。荀寅、范吉射索隐范氏晋大夫隰叔之子士蔿之後。蔿生成伯缺缺生武子会会生文叔燮燮生宣叔匄匄生献子鞅鞅生吉射。与午善不肯助秦而谋作乱董安于知之。十月范、中行氏伐赵鞅鞅奔晋阳晋人围之。范吉射、荀寅仇人魏襄等谋逐荀寅以梁婴父代之；”逐吉射以范皋绎代之。荀栎”言於晋侯曰：“君命大臣始乱者死。今三臣始乱而独逐鞅用刑不均请皆逐之。”十一月荀栎、韩不佞、魏哆奉公命以伐范、中行氏不克。范、中行氏反伐公公击之范、中行败走。丁未二子奔朝歌。韩、魏以赵氏为请。",
    "audio": "28.mp3"
  },
  {
    "text": "十二月辛未赵鞅入绛盟于公宫。其明年知伯文子谓赵鞅曰：“范、中行虽信为乱安于之是安于与谋也。晋国有法始乱者死。夫二子已伏罪而安于独在。”赵鞅患之。安于曰：“臣死赵氏定晋国宁吾死晚矣。”遂自杀。赵氏以告知伯然後赵氏宁。",
    "audio": "29.mp3"
  },
  {
    "text": "孔子闻赵简子不请晋君而执邯郸午保晋阳故书春秋曰“赵鞅以晋阳畔”。",
    "audio": "30.mp3"
  },
  {
    "text": "赵简子有臣曰周舍好直谏。周舍死简子每听朝常不悦大夫请罪。简子曰：“大夫无罪。吾闻千羊之皮不如一狐之腋。诸大夫朝徒闻唯唯不闻周舍之鄂鄂是以忧也。”简子由此能附赵邑而怀晋人。",
    "audio": "31.mp3"
  },
  {
    "text": "晋定公十八年赵简子围范、中行于朝歌中行文子奔邯郸。明年卫灵公卒。简子与阳虎送卫太子蒯聩于卫卫不内居戚。",
    "audio": "32.mp3"
  },
  {
    "text": "晋定公二十一年简子拔邯郸中行文子奔柏人。简子又围柏人中行文子、范昭子遂奔齐。赵竟有邯郸、柏人。范、中行馀邑入于晋。赵名晋卿实专晋权奉邑侔於诸侯。",
    "audio": "33.mp3"
  },
  {
    "text": "晋定公三十年定公与吴王夫差争长於黄池赵简子从晋定公卒长吴。定公三十七年卒而简子除三年之丧期而已。是岁越王句践灭吴。",
    "audio": "34.mp3"
  },
  {
    "text": "晋出公十一年知伯伐郑。赵简子疾使太子毋恤将而围郑。知伯醉以酒灌击毋恤。毋恤群臣请死之。毋恤曰：“君所以置毋恤为能忍卼。”然亦愠知伯。知伯归因谓简子使废毋恤简子不听。毋恤由此怨知伯。",
    "audio": "35.mp3"
  },
  {
    "text": "晋出公十七年简子卒太子毋恤代立是为襄子。",
    "audio": "36.mp3"
  },
  {
    "text": "赵襄子元年越围吴。襄子降丧食使楚隆问吴王。",
    "audio": "37.mp3"
  },
  {
    "text": "襄子姊前为代王夫人。简子既葬未除服北登夏屋请代王。使厨人操铜枓以食代王及从者行斟阴令宰人各以枓击杀代王及从官遂兴兵平代地。其姊闻之泣而呼天摩笄自杀。代人怜之所死地名之为摩笄之山。遂以代封伯鲁子周为代成君。伯鲁者襄子兄故太子。太子蚤死故封其子。",
    "audio": "38.mp3"
  },
  {
    "text": "襄子立四年知伯与赵、韩、魏尽分其范、中行故地。晋出公怒告齐、鲁欲以伐四卿。四卿恐遂共攻出公。出公奔齐道死。知伯乃立昭公曾孙骄是为晋懿公。知伯益骄。请地韩、魏韩、魏与之。请地赵赵不与以其围郑之辱。知伯怒遂率韩、魏攻赵。赵襄子惧乃奔保晋阳。",
    "audio": "39.mp3"
  },
  {
    "text": "原过从後至於王泽见三人自带以上可见自带以下不可见。与原过竹二节莫通。曰：“为我以是遗赵毋恤。”原过既至以告襄子。襄子齐三日亲自剖竹有硃书曰：“赵毋恤余霍泰山山阳侯天使也。三月丙戌余将使女反灭知氏。女亦立我百邑余将赐女林胡之地。至于後世且有伉王赤黑龙面而鸟噣鬓麋髭皞大膺大胸脩下而冯左衽界乘奄有河宗至于休溷诸貉南伐晋别北灭黑姑。”襄子再拜受三神之令。",
    "audio": "40.mp3"
  },
  {
    "text": "三国攻晋阳岁馀引汾水灌其城城不浸者三版。城中悬釜而炊易子而食。群臣皆有外心礼益慢唯高共不敢失礼。襄子惧乃夜使相张孟同私於韩、魏。韩、魏与合谋以三月丙戌三国反灭知氏共分其地。於是襄子行赏高共为上。张孟同曰：“晋阳之难唯共无功。”襄子曰：“方晋阳急群臣皆懈惟共不敢失人臣礼是以先之。”於是赵北有代南并知氏彊於韩、魏。遂祠三神於百邑使原过主霍泰山祠祀。",
    "audio": "41.mp3"
  },
  {
    "text": "其後娶空同氏生五子。襄子为伯鲁之不立也不肯立子且必欲传位与伯鲁子代成君。成君先死乃取代成君子浣立为太子。襄子立三十三年卒浣立是为献侯。",
    "audio": "42.mp3"
  },
  {
    "text": "献侯少即位治中牟。",
    "audio": "43.mp3"
  },
  {
    "text": "襄子弟桓子逐献侯自立於代一年卒。国人曰桓子立非襄子意乃共杀其子而复迎立献侯。",
    "audio": "44.mp3"
  },
  {
    "text": "十年中山武公初立。十三年城平邑。十五年献侯卒子烈侯籍立。",
    "audio": "45.mp3"
  },
  {
    "text": "烈侯元年魏文侯伐中山使太子击守之。六年魏、韩、赵皆相立为诸侯追尊献子为献侯。",
    "audio": "46.mp3"
  },
  {
    "text": "烈侯好音谓相国公仲连曰：“寡人有爱可以贵之乎？”公仲曰：“富之可贵之则否。”烈侯曰：“然。夫郑歌者枪、石二人吾赐之田人万亩。”公仲曰：“诺。”不与。居一月烈侯从代来问歌者田。公仲曰：“求未有可者。”有顷烈侯复问。公仲终不与乃称疾不朝。番吾君自代来谓公仲曰：“君实好善而未知所持。今公仲相赵於今四年亦有进士乎？”公仲曰：“未也。”番吾君曰：“牛畜、荀欣、徐越皆可。”公仲乃进三人。及朝烈侯复问：“歌者田何如？”公仲曰：“方使择其善者。”牛畜侍烈侯以仁义约以王道烈侯逌然。明日荀欣侍以选练举贤任官使能。明日徐越侍以节财俭用察度功德。所与无不充君说。烈侯使使谓相国曰：“歌者之田且止。”官牛畜为师荀欣为中尉徐越为内史赐相国衣二袭。",
    "audio": "47.mp3"
  },
  {
    "text": "九年烈侯卒弟武公立。武公十三年卒赵复立烈侯太子章是为敬侯。是岁魏文侯卒。",
    "audio": "48.mp3"
  },
  {
    "text": "敬侯元年武公子朝作乱不克出奔魏。赵始都邯郸。",
    "audio": "49.mp3"
  },
  {
    "text": "二年败齐于灵丘。三年救魏于廪丘大败齐人。四年魏败我兔台。筑刚平以侵卫。五年齐、魏为卫攻赵取我刚平。六年借兵於楚伐魏取棘蒲。八年拔魏黄城。九年伐齐。齐伐燕赵救燕。十年与中山战于房子。",
    "audio": "50.mp3"
  },
  {
    "text": "十一年魏、韩、赵共灭晋分其地。伐中山又战於中人。十二年敬侯卒子成侯种立。",
    "audio": "51.mp3"
  },
  {
    "text": "成侯元年公子胜与成侯争立为乱。二年六月雨雪。三年太戊午为相。伐卫取乡邑七十三。魏败我蔺。四年与秦战高安败之。五年伐齐于鄄。魏败我怀。攻郑败之以与韩韩与我长子。六年中山筑长城。伐魏败狝泽围魏惠王。七年侵齐至长城。与韩攻周。八年与韩分周以为两。九年与齐战阿下。十年攻卫取甄。十一年秦攻魏赵救之石阿。十二年秦攻魏少梁赵救之。十三年秦献公使庶长国伐魏少梁虏其太子、痤。魏败我澮取皮牢。成侯与韩昭侯遇上党。十四年与韩攻秦。十五年助魏攻齐。",
    "audio": "52.mp3"
  },
  {
    "text": "十六年与韩、魏分晋封晋君以端氏。",
    "audio": "53.mp3"
  },
  {
    "text": "十七年成侯与魏惠王遇葛孽。十九年与齐、宋会平6与燕会阿。二十年魏献荣椽因以为檀台。二十一年魏围我邯郸。二十二年魏惠王拔我邯郸齐亦败魏於桂陵。二十四年魏归我邯郸与魏盟漳水上。秦攻我蔺。二十五年成侯卒。公子緤与太子肃侯争立緤败亡奔韩。",
    "audio": "54.mp3"
  },
  {
    "text": "肃侯元年夺晋君端氏徙处屯留。二年与魏惠王遇於阴晋。三年公子范袭邯郸不胜而死。四年朝天子。六年攻齐拔高唐。七年公子刻攻魏垣。十一年秦孝公使商君伐魏虏其将公子卬。赵伐魏。十二年秦孝公卒商君死。十五年起寿陵。魏惠王卒。",
    "audio": "55.mp3"
  },
  {
    "text": "十六年肃侯游大陵出於鹿门大戊午扣马曰：“耕事方急一日不作百日不食。”肃侯下车谢。",
    "audio": "56.mp3"
  },
  {
    "text": "十七年围魏黄不克。筑长城。",
    "audio": "57.mp3"
  },
  {
    "text": "十八年齐、魏伐我我决河水灌之兵去。二十二年张仪相秦。赵疵与秦战败秦杀疵河西取我蔺、离石。二十三年韩举与齐、魏战死于桑丘。",
    "audio": "58.mp3"
  },
  {
    "text": "二十四年肃侯卒。秦、楚、燕、齐、魏出锐师各万人来会葬。子武灵王立。",
    "audio": "59.mp3"
  },
  {
    "text": "武灵王元年阳文君赵豹相。梁襄王与太子嗣韩宣王与太子仓来朝信宫。武灵王少未能听政博闻师三人左右司过三人。及听政先问先王贵臣肥义加其秩；国三老年八十月致其礼。",
    "audio": "60.mp3"
  },
  {
    "text": "三年城鄗。四年与韩会于区鼠。五年娶韩女为夫人。",
    "audio": "61.mp3"
  },
  {
    "text": "八年韩击秦不胜而去。五国相王赵独否曰：“无其实敢处其名乎！”令国人谓已曰“君”。",
    "audio": "62.mp3"
  },
  {
    "text": "九年与韩、魏共击秦秦败我斩八万级。齐败我观泽。十年秦取我中都及西阳。齐破燕。燕相子之为君君反为臣。十一年王召公子职於韩立以为燕王”使乐池送之。十三年秦拔我蔺虏将军赵庄。楚、魏王来过邯郸。十四年赵何攻魏。",
    "audio": "63.mp3"
  },
  {
    "text": "十六年秦惠王卒。王游大陵。他日王梦见处*女鼓琴而歌诗曰：“美人荧荧兮颜若苕之荣。命乎命乎曾无我嬴！”异日王饮酒乐数言所梦想见其状。吴广闻之因夫人而内其女娃嬴。孟姚也。孟姚甚有宠於王是为惠后。",
    "audio": "64.mp3"
  },
  {
    "text": "十七年王出九门为野台以望齐、中山之境。",
    "audio": "65.mp3"
  },
  {
    "text": "十八年秦武王与孟说举龙文赤鼎绝膑而死。赵王使代相赵固迎公子稷於燕送归立为秦王是为昭王。",
    "audio": "66.mp3"
  },
  {
    "text": "十九年春正月大朝信宫。召肥义与议天下五日而毕。王北略中山之地至於房子遂之代北至无穷西至河登黄华之上。召楼缓谋曰：“我先王因世之变以长南籓之地属阻漳、滏之险立长城又取蔺、郭狼败林人於荏而功未遂。今中山在我腹心北有燕东有胡西有林胡、楼烦、秦、韩之边而无彊兵之救是亡社稷柰何？夫有高世之名必有遗俗之累。吾欲胡服。”楼缓曰：“善。”群臣皆不欲。",
    "audio": "67.mp3"
  },
  {
    "text": "於是肥义侍王曰：“简、襄主之烈计胡、翟之利。为人臣者宠有孝弟长幼顺明之节通有补民益主之业此两者臣之分也。今吾欲继襄主之迹开於胡、翟之乡而卒世不见也。为敌弱用力少而功多可以毋尽百姓之劳而序往古之勋。夫有高世之功者负遗俗之累；有独智之虑者任骜民之怨。今吾将胡服骑射以教百姓而世必议寡人柰何？”肥义曰：“臣闻疑事无功疑行无名。王既定负遗俗之虑殆无顾天下之议矣。夫论至德者不和於俗成大功者不谋於众。昔者舜舞有苗禹袒裸国非以养欲而乐志也务以论德而约功也。愚者闇成事智者睹未形则王何疑焉。”王曰：“吾不疑胡服也吾恐天下笑我也。狂夫之乐智者哀焉；愚者所笑贤者察焉。世有顺我者胡服之功未可知也。虽驱世以笑我胡地中山吾必有之。”於是遂胡服矣。",
    "audio": "68.mp3"
  },
  {
    "text": "使王緤告公子成曰：“寡人胡服将以朝也亦欲叔服之。家听於亲而国听於君古今之公行也。子不反亲臣不逆君兄弟之通义也。今寡人作教易服而叔不服吾恐天下议之也。制国有常利民为本；从政有经令行为上。明德先论於贱而行政先信於贵。今胡服之意非以养欲而乐志也；事有所止而功有所出事成功立然后善也。今寡人恐叔之逆从政之经以辅叔之议。且寡人闻之事利国者行无邪因贵戚者名不累故原慕公叔之义以成胡服之功。使緤谒之叔请服焉。”公子成再拜稽曰：“臣固闻王之胡服也。臣不佞寝疾未能趋走以滋进也。王命之臣敢对因竭其愚忠。曰：臣闻中国者盖聪明徇智之所居也万物财用之所聚也贤圣之所教也仁义之所施也诗书礼乐之所用也异敏技能之所试也远方之所观赴也蛮夷之所义行也。",
    "audio": "69.mp3"
  },
  {
    "text": "今王舍此而袭远方之服变古之教易古人道逆人之心而怫学者离中国故臣原王图之也。”使者以报。王曰：“吾固闻叔之疾也我将自往请之。”",
    "audio": "70.mp3"
  },
  {
    "text": "王遂往之公子成家因自请之曰：“夫服者所以便用也；礼者所以便事也。圣人观乡而顺宜因事而制礼所以利其民而厚其国也。夫翦文身错臂左衽瓯越之民也。黑齿雕题卻冠秫绌大吴之国也。故礼服莫同其便一也。乡异而用变事异而礼易。是以圣人果可以利其国不一其用；果可以便其事不同其礼。儒者一师而俗异中国同礼而教离况於山谷之便乎？故去就之变智者不能一；远近之服贤圣不能同。穷乡多异曲学多辩。不知而不疑异於己而不非者公焉而众求尽善也。今叔之所言者俗也吾所言者所以制俗也。吾国东有河、薄洛之水与齐、中山同之东有燕、东胡之境而西有楼烦、秦、韩之边今无骑射之备。故寡人无舟楫之用夹水居之民将何以守河、薄洛之水；变服骑射以备燕、三胡、秦、韩之边。",
    "audio": "71.mp3"
  },
  {
    "text": "且昔者简主不塞晋阳以及上党而襄主并戎取代以攘诸胡此愚智所明也。先时中山负齐之彊兵侵暴吾地系累吾民引水围鄗微社稷之神灵则鄗几於不守也。先王丑之而怨未能报也。今骑射之备近可以便上党之形而远可以报中山之怨。而叔顺中国之俗以逆简、襄之意恶变服之名以忘鄗事之丑非寡人之所望也。”公字成再拜稽曰：“臣愚不达於王之义敢道世俗之闻臣之罪也。今王将继简、襄之意以顺先王之志臣敢不听命乎！”再拜稽。乃赐胡服。明日服而朝。於是始出胡服令也。",
    "audio": "72.mp3"
  },
  {
    "text": "赵文、赵造、周袑、赵俊皆谏止王毋胡服如故法便。王曰：“先王不同俗何古之法？帝王不相袭何礼之循？虙戏、神农教而不诛黄帝、尧、舜诛而不怒。及至三王随时制法因事制礼。法度制令各顺其宜衣服器械各便其用。故礼也不必一道而便国不必古。圣人之兴也不相袭而王夏、殷之衰也不易礼而灭。然则反古未可非而循礼未足多也。且服奇者志淫则是邹、鲁无奇行也；俗辟者民易则是吴、越无秀士也。且圣人利身谓之服便事谓之礼。夫进退之节衣服之制者所以齐常民也非所以论贤者也。故齐民与俗流贤者与变俱。故谚曰‘以书御者不尽马之情以古制今者不达事之变’。循法之功不足以高世；法古之学不足以制今。子不及也。”遂胡服招骑射。",
    "audio": "73.mp3"
  },
  {
    "text": "二十年王略中山地至宁葭；西略胡地至榆中。林胡王献马。归使楼缓之秦仇液之韩王贲之楚富丁之魏赵爵之齐。代相赵固主胡致其兵。",
    "audio": "74.mp3"
  },
  {
    "text": "二十一年攻中山。赵袑为右军许钧为左军公子章为中军王并将之。牛翦将车骑赵希并将胡、代。赵与之陉合军曲阳攻取丹丘、华阳、鸱之塞。王军取鄗、石邑、封龙、东垣。中山献四邑和王许之罢兵。二十三年攻中山。二十五年惠后卒。使周袑胡服傅王子何。二十六年复攻中山攘地北至燕、代西至云中、九原。",
    "audio": "75.mp3"
  },
  {
    "text": "二十七年五月戊申大朝於东宫传国立王子何以为王。王庙见礼毕出临朝。大夫悉为臣肥义为相国并傅王。是为惠文王。惠文王惠后吴娃子也。武灵王自号为主父。",
    "audio": "76.mp3"
  },
  {
    "text": "主父欲令子主治国而身胡服将士大夫西北略胡地而欲从云中、九原直南袭秦於是诈自为使者入秦。秦昭王不知已而怪其状甚伟非人臣之度使人逐之而主父驰已脱关矣。审问之乃主父也。秦人大惊。主父所以入秦者欲自略地形因观秦王之为人也。",
    "audio": "77.mp3"
  },
  {
    "text": "惠文王二年主父行新地遂出代西遇楼烦王於西河而致其兵。",
    "audio": "78.mp3"
  },
  {
    "text": "三年灭中山迁其王於肤施。起灵寿北地方从代道大通。还归行赏大赦置酒酺五日封长子章为代安阳君。章素侈心不服其弟所立。主父又使田不礼相章也。",
    "audio": "79.mp3"
  },
  {
    "text": "李兑谓肥义曰：“公子章彊壮而志骄党众而欲大殆有私乎？田不礼之为人也忍杀而骄。二人相得必有谋阴贼起一出身徼幸。夫小人有欲轻虑浅谋徒见其利而不顾其害同类相推俱入祸门。以吾观之必不久矣。子任重而势大乱之所始祸之所集也子必先患。仁者爱万物而智者备祸於未形不仁不智何以为国？子奚不称疾毋出传政於公子成？毋为怨府毋为祸梯。”肥义曰：“不可昔者主父以王属义也曰：‘毋变而度毋异而虑坚守一心以殁而世。’义再拜受命而籍之。今畏不礼之难而忘吾籍变孰大焉。进受严命退而不全负孰甚焉。变负之臣不容於刑。谚曰‘死者复生生者不愧’。吾言已在前矣吾欲全吾言安得全吾身！且夫贞臣也难至而节见忠臣也累至而行明。子则有赐而忠我矣虽然吾有语在前者也终不敢失。”李兑曰：“诺子勉之矣！吾见子已今年耳。”",
    "audio": "80.mp3"
  },
  {
    "text": "涕泣而出。李兑数见公子成以备田不礼之事。",
    "audio": "81.mp3"
  },
  {
    "text": "异日肥义谓信期曰：“公子与田不礼甚可忧也。其於义也声善而实恶此为人也不子不臣。吾闻之也奸臣在朝国之残也；谗臣在中主之蠹也。此人贪而欲大内得主而外为暴。矫令为慢以擅一旦之命不难为也祸且逮国。今吾忧之夜而忘寐饥而忘食。盗贼出入不可不备。自今以来若有召王者必见吾面我将先以身当之无故而王乃入。”信期曰：“善哉吾得闻此也！”",
    "audio": "82.mp3"
  },
  {
    "text": "四年朝群臣安阳君亦来朝。主父令王听朝而自从旁观窥群臣宗室之礼。见其长子章劚然也反北面为臣诎於其弟心怜之於是乃欲分赵而王章於代计未决而辍。",
    "audio": "83.mp3"
  },
  {
    "text": "主父及王游沙丘异宫公子章即以其徒与田不礼作乱诈以主父令召王。肥义先入杀之。高信即与王战。公子成与李兑自国至乃起四邑之兵入距难杀公子章及田不礼灭其党贼而定王室。公子成为相号安平君李兑为司寇。公子章之败往走主父主主开之成、兑因围主父宫。公子章死公子成、李兑谋曰：“以章故围主父即解兵吾属夷矣。”乃遂围主父。令宫中人“後出者夷”宫中人悉出。主父欲出不得又不得食探爵鷇而食之三月馀而饿死沙丘宫。主父定死乃丧赴诸侯。",
    "audio": "84.mp3"
  },
  {
    "text": "是时王少成、兑专政畏诛故围主父。主父初以长子章为太子後得吴娃爱之为不出者数岁生子何乃废太子章而立何为王。吴娃死爱弛怜故太子欲两王之犹豫未决故乱起以至父子俱死为天下笑岂不痛乎！",
    "audio": "85.mp3"
  },
  {
    "text": "五年与燕鄚、易。八年城南行唐。九年赵梁将与齐合军攻韩至鲁关下。及十年秦自置为西帝。十一年董叔与魏氏伐宋得河阳於魏。秦取梗阳。十二年赵梁将攻齐。十三年韩徐为将攻齐。公主死。十四年相国乐毅将赵、秦、韩、魏、燕攻齐取灵丘。与秦会中阳。十五年燕昭王来见。赵与韩、魏、秦共击齐齐王败走燕独深入取临菑。",
    "audio": "86.mp3"
  },
  {
    "text": "十六年秦复与赵数击齐齐人患之。苏厉为齐遗赵王书曰：",
    "audio": "87.mp3"
  },
  {
    "text": "臣闻古之贤君其德行非布於海内也教顺非洽於民人也祭祀时享非数常於鬼神也。甘露降时雨至年穀丰孰民不疾疫众人善之然而贤主图之。",
    "audio": "88.mp3"
  },
  {
    "text": "今足下之贤行功力非数加於秦也；怨毒积怒非素深於齐也。秦赵与国以彊徵兵於韩秦诚爱赵乎？其实憎齐乎？物之甚者贤主察之。秦非爱赵而憎齐也欲亡韩而吞二周故以齐餤天下。恐事之不合故出兵以劫魏、赵。恐天下畏己也故出质以为信。恐天下亟反也故徵兵於韩以威之。声以德与国实而伐空韩臣以秦计为必出於此。夫物固有势异而患同者楚久伐而中山亡今齐久伐而韩必亡。破齐王与六国分其利也。亡韩秦独擅之。收二周西取祭器秦独私之。赋田计功王之获利孰与秦多？",
    "audio": "89.mp3"
  },
  {
    "text": "说士之计曰：“韩亡三川魏亡晋国市朝未变而祸已及矣。”燕尽齐之北地去沙丘、钜鹿敛三百里韩之上党去邯郸百里燕、秦谋王之河山间三百里而通矣。秦之上郡近挺关至於榆中者千五百里秦以三郡攻王之上党羊肠之西句注之南非王有已。逾句注斩常山而守之三百里而通於燕代马胡犬不东下昆山之玉不出此三宝者亦非王有已。王久伐齐从彊秦攻韩其祸必至於此。原王孰虑之。",
    "audio": "90.mp3"
  },
  {
    "text": "且齐之所以伐者以事王也；天下属行以谋王也。燕秦之约成而兵出有日矣。五国三分王之地齐倍五国之约而殉王之患西兵以禁彊秦秦废帝请服反巠分、先俞於赵。齐之事王宜为上佼而今乃抵罪臣恐天下後事王者之不敢自必也。原王孰计之也。",
    "audio": "91.mp3"
  },
  {
    "text": "今王毋与天下攻齐天下必以王为义。齐抱社稷而厚事王天下必尽重王义。王以天下善秦秦暴王以天下禁之是一世之名宠制於王也。於是赵乃辍谢秦不击齐。",
    "audio": "92.mp3"
  },
  {
    "text": "王与燕王遇。廉颇将攻齐昔阳取之。",
    "audio": "93.mp3"
  },
  {
    "text": "十七年乐毅将赵师攻魏伯阳。而秦怨赵不与己击齐伐赵拔我两城。十八年秦拔我石城。王再之卫东阳决河水伐魏氏。大潦漳水出。魏厓来相赵。十九年秦取我二城。赵与魏伯阳。赵奢将攻齐麦丘取之。",
    "audio": "94.mp3"
  },
  {
    "text": "二十年廉颇将攻齐。王与秦昭王遇西河外。",
    "audio": "95.mp3"
  },
  {
    "text": "二十一年赵徙漳水武平西。二十二年大疫。置公子丹为太子。",
    "audio": "96.mp3"
  },
  {
    "text": "二十三年楼昌将攻魏几不能取。十二月廉颇将攻几取之。二十四年廉颇将攻魏房子拔之因城而还。又攻安阳取之。二十五年燕周将攻昌城、高唐取之。与魏共击秦。秦将白起破我华阳得一将军。二十六年取东胡欧代地。",
    "audio": "97.mp3"
  },
  {
    "text": "二十七年徙漳水武平南。封赵豹为平阳君。河水出大潦。",
    "audio": "98.mp3"
  },
  {
    "text": "二十八年蔺相如伐齐至平邑。罢城北九门大城。燕将成安君公孙操弑其王。二十九年秦、韩相攻而围阏与。赵使赵奢将击秦大破秦军阏与下赐号为马服君。",
    "audio": "99.mp3"
  },
  {
    "text": "三十三年惠文王卒太子丹立是为孝成王。",
    "audio": "100.mp3"
  },
  {
    "text": "孝成王元年秦伐我拔三城。赵王新立太后用事秦急攻之。赵氏求救於齐齐曰：“必以长安君为质兵乃出。”太后不肯大臣彊谏。太后明谓左右曰：“复言长安君为质者老妇必唾其面。”左师触龙言原见太后太后盛气而胥之。入徐趋而坐自谢曰：“老臣病足曾不能疾走不得见久矣。窃自恕而恐太后体之有所苦也故原望见太后。”太后曰：“老妇恃辇而行耳。”曰：“食得毋衰乎？”曰：“恃粥耳。”曰：“老臣间者殊不欲食乃彊步日三四里少益嗜食和於身也。”太后曰：“老妇不能。”太后不和之色少解。左师公曰：“老臣贱息舒祺最少不肖而臣衰窃怜爱之原得补黑衣之缺以卫王宫昧死以闻。”太后曰：“敬诺。年几何矣？”对曰：“十五岁矣。虽少原及未填沟壑而讬之。”太后曰：“丈夫亦爱怜少子乎？”对曰：“甚於妇人。”",
    "audio": "101.mp3"
  },
  {
    "text": "太后笑曰：“妇人异甚。”对曰：“老臣窃以为媪之爱燕后贤於长安君。”太后曰：“君过矣不若长安君之甚。”左师公曰：“父母爱子则为之计深远。媪之送燕后也持其踵为之泣念其远也亦哀之矣。已行非不思也祭祀则祝之曰‘必勿使反’岂非计长久为子孙相继为王也哉？”太后曰：“然。”左师公曰：“今三世以前至於赵主之子孙为侯者其继有在者乎？”曰：“无有。”曰：“微独赵诸侯有在者乎？”曰：“老妇不闻也。”曰：“此其近者祸及其身远者及其子孙。岂人主之子侯则不善哉？位尊而无功奉厚而无劳而挟重器多也。今媪尊长安君之位而封之以膏腴之地多与之重器而不及今令有功於国一旦山陵崩长安君何以自讬於赵？老臣以媪为长安君之计短也故以为爱之不若燕后。”太后曰：“诺恣君之所使之。”",
    "audio": "102.mp3"
  },
  {
    "text": "於是为长安君约车百乘质於齐齐兵乃出。",
    "audio": "103.mp3"
  },
  {
    "text": "子义闻之曰：“人主之子骨肉之亲也犹不能持无功之尊无劳之奉而守金玉之重也而况於予乎？”",
    "audio": "104.mp3"
  },
  {
    "text": "齐安平君田单将赵师而攻燕中阳拔之。又攻韩注人拔之。二年惠文后卒。田单为相。",
    "audio": "105.mp3"
  },
  {
    "text": "四年王梦衣偏裻之衣乘飞龙上天不至而坠见金玉之积如山。明日王召筮史敢占之曰：“梦衣偏裻之衣者残也。乘飞龙上天不至而坠者有气而无实也。见金玉之积如山者忧也。”",
    "audio": "106.mp3"
  },
  {
    "text": "後三日韩氏上党守冯亭使者至曰：“韩不能守上党入之於秦。其吏民皆安为赵不欲为秦。有城市邑十七原再拜入之赵财王所以赐吏民。”王大喜召平阳君豹告之曰：“冯亭入城市邑十七受之何如？”对曰：“圣人甚祸无故之利。”王曰：“人怀吾德何谓无故乎？”对曰：“夫秦蚕食韩氏地中绝不令相通固自以为坐而受上党之地也。韩氏所以不入於秦者欲嫁其祸於赵也。秦服其劳而赵受其利虽彊大不能得之於小弱小弱顾能得之於彊大乎？岂可谓非无故之利哉！且夫秦以牛田之水通粮蚕食上乘倍战者裂上国之地其政行不可与为难必勿受也。”王曰：“今百万之军而攻逾年历岁未得一城也。今以城市邑十七币吾国",
    "audio": "107.mp3"
  },
  {
    "text": "赵豹出王召平原君与赵禹而告之。对曰：“百万之军而攻逾岁未得一城今坐受城市邑十七此大利不可失也。”王曰：“善。”乃令赵胜受地告冯亭曰：“敝国使者臣胜敝国君使胜致命以万户都三封太守千户都三封县令皆世世为侯吏民皆益爵三级吏民能相安皆赐之六金。”冯亭垂涕不见使者曰：“吾不处三不义也：为主守地不能死固不义一矣；入之秦不听主令不义二矣；卖主地而食之不义三矣。”赵遂兵取上党。廉颇将军军长平。",
    "audio": "108.mp3"
  },
  {
    "text": "七月廉颇免而赵括代将。秦人围赵括赵括以军降卒四十馀万皆阬之。王悔不听赵豹之计故有长平之祸焉。",
    "audio": "109.mp3"
  },
  {
    "text": "王还不听秦秦围邯郸。武垣令傅豹、王容、苏射率燕众反燕地。赵以灵丘封楚相春申君。",
    "audio": "110.mp3"
  },
  {
    "text": "八年平原君如楚请救。还楚来救及魏公子无忌亦来救秦围邯郸乃解。",
    "audio": "111.mp3"
  },
  {
    "text": "十年燕攻昌壮五月拔之。赵将乐乘、庆舍攻秦信梁军破之。太子死。而秦攻西周拔之。徒父祺出。十一年城元氏县上原。武阳君郑安平死收其地。十二年邯郸廥烧。十四年平原君赵胜死。",
    "audio": "112.mp3"
  },
  {
    "text": "十五年以尉文封相国廉颇为信平君。燕王令丞相栗腹约驩以五百金为赵王酒还归报燕王曰：“赵氏壮者皆死长平其孤未壮可伐也。”王召昌国君乐间而问之。对曰：“赵四战之国也其民习兵伐之不可。”王曰：“吾以众伐寡二而伐一可乎？”对曰：“不可。”王曰：“吾即以五而伐一可乎？”对曰：“不可。”燕王大怒。群臣皆以为可。燕卒起二军车二千乘栗腹将而攻鄗卿秦将而攻代。廉颇为赵将破杀栗腹虏卿秦、乐间。",
    "audio": "113.mp3"
  },
  {
    "text": "十六年廉颇围燕。以乐乘为武襄君。率师从相国信平君助魏攻燕。秦拔我榆次三十七城。十九年赵与燕易土：以龙兑、汾门、临乐与燕；燕以葛、武阳、平舒与赵。",
    "audio": "114.mp3"
  },
  {
    "text": "二十年秦王政初立。秦拔我晋阳。",
    "audio": "115.mp3"
  },
  {
    "text": "二十一年孝成王卒。廉颇将攻繁阳取之。使乐乘代之廉颇攻乐乘乐乘走廉颇亡入魏。子偃立是为悼襄王。",
    "audio": "116.mp3"
  },
  {
    "text": "悼襄王元年大备魏。欲通平邑、中牟之道不成。",
    "audio": "117.mp3"
  },
  {
    "text": "二年李牧将攻燕拔武遂、方城。秦召春平君因而留之。泄钧为之谓文信侯曰：“春平君者赵王甚爱之而郎中妒之故相与谋曰‘春平君入秦秦必留之’故相与谋而内之秦也。今君留之是绝赵而郎中之计中也。君不如遣春平君而留平都。春平君者言行信於王王必厚割赵而赎平都。”文信侯曰：“善。”因遣之。城韩皋。",
    "audio": "118.mp3"
  },
  {
    "text": "三年庞暖将攻燕禽其将剧辛。四年庞暖将赵、楚、魏、燕之锐师攻秦蕞不拔；移攻齐取饶安。五年傅抵将居平邑；庆舍将东阳河外师守河梁。六年封长安君以饶。魏与赵鄴。",
    "audio": "119.mp3"
  },
  {
    "text": "九年赵攻燕取貍阳城。兵未罢秦攻鄴拔之。悼襄王卒子幽缪王迁立。",
    "audio": "120.mp3"
  },
  {
    "text": "幽缪王迁元年城柏人。二年秦攻武城扈辄率师救之军败死焉。",
    "audio": "121.mp3"
  },
  {
    "text": "三年秦攻赤丽、宜安李牧率师与战肥下卻之。封牧为武安君。四年秦攻番吾李牧与之战卻之。",
    "audio": "122.mp3"
  },
  {
    "text": "五年代地大动自乐徐以西”北至平阴台屋墙垣太半坏地坼东西百三十步。六年大饥民讹言曰：“赵为号秦为笑。以为不信视地之生毛。”",
    "audio": "123.mp3"
  },
  {
    "text": "七年秦人攻赵赵大将李牧、将军司马尚将击之。李牧诛司马尚免赵怱及齐将颜聚代之。赵怱军破颜聚亡去。以王迁降。",
    "audio": "124.mp3"
  },
  {
    "text": "八年十月邯郸为秦。",
    "audio": "125.mp3"
  },
  {
    "text": "太史公曰。吾闻冯王孙曰：“赵王迁其母倡也嬖於悼襄王。悼襄王废適子嘉而立迁。迁素无行信谗故诛其良将李牧用郭开。”岂不缪哉！秦既虏迁赵之亡大夫共立嘉为王王代六岁秦进兵破嘉遂灭赵以为郡。",
    "audio": "126.mp3"
  },
  {
    "text": "赵氏之系与秦同祖。周穆平徐乃封造父。带始事晋夙初有土。岸贾矫诛韩厥立武。宝符临代卒居伯鲁。简梦翟犬灵歌处*女。胡服虽强建立非所。颇、牧不用王迁囚虏。",
    "audio": "127.mp3"
  },
  {
    "text": "",
    "audio": "128.mp3"
  }
]